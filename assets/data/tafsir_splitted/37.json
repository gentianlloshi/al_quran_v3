{"37:1":{"text":"<b>Betohem në ata</b><i>(melekët)</i><b>, që rreshtohen në rreshta. -</b>Ky është një betim në melekët, dhe pikërisht kur ata janë duke adhuruar Allahun dhe kur përmbushin detyrat që Ai u ka ngarkuar, duke treguar se i janë nënshtruar Atij në Rububijen dhe Uluhijen e Tij. Ai thotë: \"Betohem në të ata <i>(melekët)</i>, që në rreshta qëndrojnë!\" Pra, betohem në ata që rrinë të rreshtuar dhe të gatshëm për t'i shërbyer Zotit të tyre! Këta janë melekët e Zotit."},"37:2":{"text":"<b>Dhe në nxituesit, që me nxitim shtyjnë retë. -</b> Këta janë melekët që i lëvizin dhe grumbullojnë retë sipas urdhrit të Zotit. Ata bëjnë gjithçka që Zoti dëshiron dhe urdhëron."},"37:3":{"text":"<b>Dhe në lexuesit, që lexojnë Këshillën</b><i>(Kur'anin)</i><b>. -</b> Këta janë melekët që e këndojnë bukur fjalën e Allahut të Lartësuar. Pasi u betua në këta melekë madhështorë, të cilët i janë nënshtruar Zotit në Rububijen e Tij, pra, në cilësinë e Tij si Zoti Krijues e Sundues, dhe të cilët ia plotësojnë të gjitha urdhëresat dhe i shërbejnë duke mos ia kthyer urdhrin kurrë dhe për asgjë në botë, Allahu i Lartësuar u sjell përgjigjen dhe arsyen e këtij betimi, dukë thënë:"},"37:4":{"text":"<b>Është e vërtetë se Zoti juaj</b><i>(që meriton të adhurohet)</i><b>është vetëm Një! -</b> Ai u betua në këta melekë të nënshtruar në rububijen e Tij, për të na treguar dhe përforcuar pohimin se Ai është i vetmi i Adhuruar me meritë. Ai është i pashoq në meritën e adhurimit, prandaj është detyrë për ju që të jeni të sinqertë me Të, ta doni, ta keni frikë, ta shpresoni dhe ta adhuroni vetëm Atë, si një dhe të vetëm, me të gjitha llojet e adhurimeve. E si të mos e njësoni Atë në meritën e adhurimeve kur Ai është i vetëm edhe në krijimin, zotërimin dhe kujdesin për gjithë botën? Ai thotë:"},"37:5":{"text":"<b>Zoti i qiejve dhe i Tokës e çfarë ka mes tyre dhe Zoti i lindjeve. -</b> Ai është Krijuesi i të gjitha krijesave, Furnizuesi i tyre, Ai që kujdeset, administron dhe rregullon çështjet e tyre. Ashtu sikurse Ai nuk ka shokë, ndihmës e partnerë në rububijen e Tij mbi këto krijesa, ashtu nuk ka shokë edhe në uluhijen e Tij. Shumë herë në Kur'an, Allahu i Madhëruar sjell si argument për uluhijen e Tij faktin që Ai është i vetëm në rububijen e Tij, sepse ky fakt është një tregues i fortë për të. Aq më tepër që edhe idhujtarët e pranonin dhe e pohonin teuhidin rububije, edhe pse i bënin shirk në uluhije. Për këtë arsye, Ai u sjell atë që e pranojnë, pra, teuhidin rububije, për të argumentuar rreth asaj që ata e mohojnë dhe nuk e pranojnë, domethënë, teuhidin në uluhije. Allahu i Madhëruar përmend vetëm lindjet, sepse ato tregojnë edhe për perëndimin, ose sepse bën fjalë për lindjen e yjeve, që do t'i përmendë më pas."},"37:6":{"text":"<b>Vërtet, Ne e kemi stolisur qiellin më të ulët</b><i>(të Dunjasë)</i><b>me bukurinë e yjeve. -</b> Allahu i Madhëruar përmend dy dobi të yjeve. Së pari, ato shërbejnë si zbukuruese të qiellit. Mendoje si do të ishte një qiell i zi, bosh nga këto yje aq të bukura. Ai do të ishte i errët dhe i frikshëm. Por Allahu i vendosi yjet, që të ndriçohet qielli dhe të duket me pamje madhështore, por edhe që të shërbejë si udhërrëfyes për udhëtarët e natës, në det dhe në tokë, që ata të arrijnë mirësitë dhe begatitë e Tij. Së dyti, Allahu i Madhëruar i bëri ata si rojtarë dhe gjuajtës të shejtanëve të rebeluar dhe të mallkuar."},"37:7":{"text":"<b>Dhe e bëmë të ruajtur prej çdo shejtani të rebeluar. Ata nuk mund të përgjojnë parinë më të lartë</b><i>(melekët më të zgjedhur)</i><b>dhe qëllohen</b><i>(me shkëndija të zjarrta)</i><b>nga të gjitha anët. -</b>Këta të rebeluar synojnë që të marrin ndonjë lajm nga lajmet e qiellit duke dëgjuar banorët e qiellit, pra, melekët. Por kur ata dëgjojnë ndonjë gjë, qëllohen me ndonjë shkëndijë të zjarrtë e shpuese, ashtu siç thotë i Lartësuari: \"nga të gjitha anët\", për t'i larguar ata dhe për t'i penguar nga kjo vjedhje informacioni prej melekëve të lartë.","ayah_keys":["37:7","37:8"]},"37:8":"37:7","37:9":{"text":"<b>Ata janë të dëbuar dhe do të kenë një dënim të përhershëm. - </b>Dënim të vazhdueshëm e të përhershëm, i cili është përgatitur për ta, për shkak të rebelimit të tyre nga bindja ndaj Zotit."},"37:10":{"text":"<b>Ka prej atyre</b><i>(shejtanëve)</i><b>që rrëmbejnë diçka</b><i>(nga lajmet e qiellit)</i><b>, por edhe ata i ndjek shkëndija</b><i>(e zjarrtë)</i><b>që djeg. -</b>Sikur Allahu të mos kishte përmendur këto raste përjashtuese, do të thoshim se ata nuk mund të dëgjojnë asgjë nga lajmet e qiellit. Por Allahu thotë: \"Ka prej atyre <i>(shejtanëve)</i> që rrëmbejnë diçka <i>(nga lajmet e qiellit)</i>, ...\" Pra, ndonjë nga këta shejtanë të rebeluar rrëmben ndonjë fjalë fshehurazi, por ai ndiqet pas nga: \"... shkëndija <i>(e zjarrtë)</i> që djeg.\". Ndonjëherë ajo shkëndijë e arrin përpara se shejtani ta çojë informacionin tek mbështetësit dhe aleatët e tij, dhe kështu asgjë nga lajmet dhe fjalët që thuhen në qiell nuk arrin në tokë. Por ndonjëherë ai arrin që ta përçojë atë përpara se të goditet nga shkëndija e zjarrtë, dhe atëherë aleatët e tij e përziejnë këtë të vërtetë me njëqind gënjeshtra, të cilat përpiqen t'i pasqyrojnë dhe ofrojnë si të vërteta, pikërisht për shkak të një të vërtete të vetme që e dëgjuan nga qielli. Pasi përmendi këto krijesa madhështore, Ai tha:"},"37:11":{"text":"<b>Vetëm pyeti ata</b><i>(idhujtarët)</i><b>! -</b>Domethënë, pyeti ata të cilët e mohojnë ringjalljen pas vdekjes:<b>A është më i vështirë krijimi i tyre, apo ajo që Ne kemi krijuar? - </b>Mos, vallë, kthimi i tyre pas vdekjes është më i vështirë apo ajo që Ne kemi krijuar, domethënë këto krijesa madhështore? Sigurisht që ata do të duhet të pohojnë se krijimi i qiejve dhe Tokës është shumë më i madh sesa krijimi i njerëzve. Kështu do t'u duhet që të pohojnë, gjithashtu, edhe vërtetësinë e ringjalljes. Nëse do të mendoni me kujdes, do të pohonit me bindje të plotë se fillimi i krijimit të njeriut të parë nga balta që mban erë është, sipas logjikës njerëzore, më i vështirë sesa rikthimi i tyre në jetë, pasi të kenë vdekur. Për këtë arsye, Ai i udhëzoi që të meditonin për krijimin e parë:<b>Ata, Ne i kemi krijuar prej baltës ngjitëse. -</b> Kjo është balta e fortë dhe e thatë. Kjo i ngjan fjalës së Allahut kur thotë: \"Ne e krijuam njeriun nga një baltë e ndenjur për një kohë të gjatë...\" [Hixhr 26]."},"37:12":{"text":"<b>Sigurisht, ti çuditesh kur ata të përqeshin. - </b>Ti, o profet, çuditesh që ata e mohojnë ringjalljen, pasi u tregove gjithë këto argumente. Në fakt, kjo çudi është mëse me vend, sepse mohimi i tyre është i padrejtë dhe i papranueshëm. Por më i çuditshëm se mohimi, është tallja e tyre me atë që u solli të vërtetën dhe lajmin rreth ringjalljes. Nuk u mjaftoi që mohojnë ringjalljen, por ata tallen me fjalën e vërtetë dhe me atë që ua solli atë. Po kështu, është e çuditshme edhe fakti që ata:"},"37:13":{"text":"<b>Dhe, kur qortohen, ata nuk ia venë veshin qortimit. -</b> Edhe kur u kujtohen ato të vërteta që rrinë fshehur në natyrën dhe në logjikën e pastër të çdo njeriu, ata përsëri e shpërfillin dhe nuk përfitojnë nga ky kujtim dhe këshillë. Nëse pretendojnë se nuk i pranojnë këto gjëra, sepse natyra e tyre i refuzon t'i pranojë, kjo tregon për mangësi të theksuar në logjikën e tyre dhe mendjelehtësi. Dhe kjo është vërtet e habitshme. Por nëse ata e bëjnë këtë me inat dhe duke u shtirur se është diçka e palogjikshme, kjo është edhe më shumë e çuditshme. Kjo është ligësi e madhe, që fshihet brenda tyre."},"37:14":{"text":"<b>Dhe kur shohin ndonjë shenjë</b><i>(nga Zoti)</i><b>, ata e kthejnë atë në tallje. -</b> Shumë i habitshëm është edhe ky veprim. Kur atyre u përmenden argumente dhe fakte të forta dhe të logjikshme, para të cilave nënshtrohet çdo i urtë dhe i mençur, ata në mënyrë shumë të çuditshme qeshin dhe tallen."},"37:15":{"text":"<b>Dhe thonë: “Ky</b><i>(Kur’ani)</i><b>nuk është gjë tjetër, vetëm se një magji e qartë.” -</b> Tjetër çudi e tyre është trajtimi i të vërtetës si magji. Kështu, gjënë më të lartë dhe të vyer, që është e vërteta e pakundërshtueshme, e konsiderojnë si gjënë më të përçmuar dhe më të pavlerë."},"37:16":{"text":"<b>“Vallë, pasi të vdesim e të bëhemi pluhur dhe eshtra, ne do të ringjallemi? Vallë, edhe etërit tanë të hershëm </b><i>(do të ringjallen)</i><b>?” -</b> Çuditë e tyre nuk kanë të mbaruar. Ata krahasojnë pushtetin e Zotit, të Tokës dhe të qiejve me pushtetin e njeriut, që është i dobët dhe i mangët nga të gjitha këndvështrimet. Duke treguar se e shohin ringjalljen si diçka të largët dhe të pamundur, thonë me mendjemadhësi: \"Vallë, pasi të vdesim e të bëhemi pluhur dhe eshtra, ne do të ringjallemi? Vallë, edhe etërit tanë të hershëm?\" Ky është fundi i diturisë së tyre. Allahu i Madhëruar e urdhëron Profetin e Tij që t'u japë atyre një përgjigje, që përmban në vete edhe kërcënim, edhe paralajmërim. Ai thotë:","ayah_keys":["37:16","37:17"]},"37:17":"37:16","37:18":{"text":"<b>Thuaj: “Po. Dhe ju do të jeni të poshtëruar.” -</b> Po, do të ringjalleni të gjithë, ju dhe etërit tuaj të parë, dhe kur të ringjalleni: \"… ju do të jeni të poshtëruar.” Do të jeni të poshtëruar, të nënçmuar dhe përulur. Nuk do të keni mundësi e forcë që të refuzoni dhe të kundërshtoni pushtetin dhe urdhrin e Allahut."},"37:19":{"text":"<b>Atëherë ajo do të jetë një britmë e vetme, dhe ja, ata do të ngrihen</b><i>(nga varret)</i><b>e do të shohin. </b>- Është Israfili që do të fryjë Bririn dhe ata të gjithë do të dalin nga varret të ringjallur. Ata do të shohin se si do të dalin të gjallë, me gjithë pjesët e tyre që ishin tretur në tokë. Ata do të jenë të zhveshur, këmbëzbathur dhe të pabërë synet. Në atë gjendje do të shfaqin keqardhje, pendim dhe dëshpërim shumë të madh. Madje, do të luten për shkatërrim dhe zhdukje."},"37:20":{"text":"<b>dhe do të thonë: “O të mjerët ne! Kjo është Dita e Gjykimit!” -</b> Ky dëshpërim tregon se ata e pranojnë fajin që bënin në dynja, kur talleshin me ringjalljen dhe me ata që i paralajmëronin për të. Atëherë, atyre do t'u thuhet:"},"37:21":{"text":"<b>Kjo është Dita e Ndarjes që ju e konsideronit gënjeshtër. - </b>Kjo është dita e ndarjes dhe gjykimit të drejtë, në lidhje me plotësimin ose jo të të drejtave të Zotit dhe të drejtave të krijesave me njëri-tjetrin."},"37:22":{"text":"<b>Mblidhini bashkë - do t'u thuhet - të gjithë keqbërësit, bashkëshortet e tyre</b><i>(që ishin si ata)</i><b>dhe gjërat që ata adhuronin përveç Allahut dhe i çoni drejt rrugës së Zjarrit</b><i>(të ndezur fort)</i><b>! -</b>Kështu do të tubohen Ditën e Gjykimit mohuesit e saj. Kur ata të shohin me sy atë që e mohonin dhe talleshin, atëherë do të vijë një urdhër që të hidhen në zjarr, pikërisht në atë zjarr që nuk e besonin se ekzistonte. Atë ditë do të thuhet: \"Mblidhini bashkë të gjithë ata që ishin keqbërës...\" Ata e kanë ngarkuar veten me padrejtësi të mëdha, me idhujtari e mohim të Zotit, prandaj do të flaken në zjarr, bashkë me ata që i kishin të ngjashëm ose që i shoqëronin, domethënë që bënin vepra të ngjashme. Çdokush do të bashkohet me atë që i përngjan në vepra. Mblidhini bashkë me ta edhe \"gjërat që ata adhuronin përveç Allahut\". Edhe idhujt e putat, që ata i adhuronin veç Allahut, do të bashkohen të gjithë bashkë. Pastaj do të thuhet: \"... dhe i çoni drejt rrugës së Zjarrit <i>(të ndezur fort)</i>!\" Ata do të tërhiqen zvarrë me ashpërsi, për t'u hedhur në Xhehenem. Pasi të jetë caktuar vendi i tyre dhe pasi të kenë kuptuar se janë banorë të Zjarrit, do të thuhet:","ayah_keys":["37:22","37:23"]},"37:23":"37:22","37:24":{"text":"<b>Por i ndaloni ata! Sepse ata do të merren në pyetje. -</b> Ndalojini para se të hidhen në Zjarr, sepse do të merren në pyetje. Ata do të pyeten për ato që trillonin në dynja, në mënyrë që të turpërohen para të gjitha krijesave dhe të dalë qartë mashtrimi dhe mohimi i tyre. Në këtë qëndrim do t'u thuhet:"},"37:25":{"text":"<b>Ç'është me ju që nuk po e ndihmoni njëri-tjetrin? -</b> Çfarë ka ndodhur sot? Përse nuk i dilni në krah njëri-tjetrit sot? Në jetën e dynjasë, ju pretendonit se idhujt tuaj do të largonin prej jush dënimin dhe do t'ju mbronin e shpëtonin në çdo rast nevoje. Madje, ju pretendonit se ata do të ndërmjetësonin për ju tek Allahu. Ata nuk i përgjigjen dot kësaj fjale, sepse të gjithë i ka mbuluar poshtërimi dhe të gjithë i janë dorëzuar dënimit të Allahut. Të gjithë janë pushtuar nga frika, të përulur e të dëshpëruar. E si mund të flasin e t'i përgjigjen kësaj pyetjeje? Për këtë arsye, Allahu thotë:"},"37:26":{"text":"<b>Ata sot janë dorëzuar plotësisht. -</b> Janë të dorëzuar dhe të pafuqishëm të bëjnë apo të thonë diçka që t'u pranohet si arsyetim para Zotit."},"37:27":{"text":"<b>Dhe ata do t'i drejtohen njëri-tjetrit e do të pyesin njëri-tjetrin. -</b> Pasi tubohen të gjithë së bashku, ata të ngjashmit me ta dhe idhujt që i adhuronin, dhe të drejtohen drejt zjarrit, ata do të ndalohen për pak, që të pyeten, por ata nuk do t'i përgjigjen, siç u tha më parë. Pas kësaj, ata do të fajësojnë njëri-tjetrin për këtë që po u ndodh, domethënë, për devijimin dhe humbjen që u shkaktuan. Kështu, pasuesit u drejtohen krerëve dhe u thonë:"},"37:28":{"text":"<b>Ata</b><i>(pasuesit)</i><b>do të thonë: “Ishit ju ata që na vinit nga e djathta</b><i>(e na pengonit nga e vërteta)</i><b>. -</b> Me forcën dhe pushtetin tuaj, na bëtë që të humbim rrugën e drejtë. Nëse nuk do të na kishit detyruar ju, ne do të ishim besimtarë dhe do të pasonim të vërtetën. Krerët u përgjigjen:"},"37:29":{"text":"<b>Ata</b><i>(paria)</i><b>do të thonë: “Jo! Ju vetë nuk kishit besim. -</b> Ju keni qenë vetë idhujtarë, ashtu sikurse edhe ne. Atëherë, çfarë ndryshimi keni ju nga ne? Për çfarë arsye na fajësoni ne? Aq më tepër që e vërteta është se:"},"37:30":{"text":"<b>Ne nuk kemi pasur asnjë pushtet mbi ju. Ishit ju vetë ata që i shkelnit kufijtë</b><i>(porositë e Zotit)</i><b>. -</b> Nuk kishim asnjë fuqi mbi ju, që t'ju impononim të mohonit Zotin. Ju i kalonit kufijtë e Zotit dhe e zgjodhët këtë rrugë me pëlqimin tuaj."},"37:31":{"text":"<b>Tani, urdhri i Zotit tonë kundër nesh është përmbushur -</b>Tashmë, vendimi i Zotit është i pakthyeshëm si për ne, edhe për ju.<b>dhe ne duhet të shijojmë dënimin</b><i>(e merituar)</i><b>. -</b> Ne të gjithë do të shijojmë dënimin. Mbi ne po zbatohet gjykimi i Zotit tonë dhe tani, si ne, edhe ju do të shijojmë dënimin, pa përjashtim."},"37:32":{"text":"<b>Ne ju devijuam nga rruga</b><i>(e Zotit)</i><b>sepse edhe vetë ishim të humbur”. -</b> Ne ju ftuam në rrugën tonë të humbjes dhe ishit ju që iu përgjigjët ftesës sonë. Për këtë arsye, mos na qortoni ne, por qortoni veten tuaj."},"37:33":{"text":"<b>Dhe atë ditë ata do të jenë në dënim të gjithë bashkë. Ja, kështu bëjmë Ne me keqbërësit. -</b> Ditën e Kijametit ju do të ndëshkoheni të gjithë, edhe pse, në varësi të padrejtësive e gjynaheve, do të ketë ndonjë ndryshim mes jush. Ashtu si në dynja i bashkonte kufri, po kështu edhe në ahiret do të jenë bashkë, në dënimin e Zotit. Ky është një rregull i pandryshueshëm për të padrejtët: \"Ja, kështu bëjmë Ne me keqbërësit.\" Në vijim, Allahu i Madhëruar na tregon se padrejtësitë e tyre kaluan çdo kufi:","ayah_keys":["37:33","37:34"]},"37:34":"37:33","37:35":{"text":"<b>Kur atyre u thuhej: “Nuk ka Zot tjetër që meriton adhurimin përveç Allahut.\", ata tregoheshin kryeneçë. -</b> Kur ftoheshin që të njësonin Allahun dhe t'i largoheshin adhurimit të çdo gjëje, ata tregoheshin mendjemëdhenj. Ata tregoheshin kryeneçë e mospërfillës ndaj asaj ftese dhe ndaj atyre të cilët ua bënin këtë ftesë. Madje, duke e kundërshtuar me forcë, thoshin:"},"37:36":{"text":"<b>Dhe thoshin: “Mos vallë do t’i braktisim zotat tanë për një poet të çmendur?” -</b> Si mund të braktisim idhujt, që ne i kemi adhuruar prej kaq kohësh, ashtu si paraardhësit tanë, për hir të fjalës së një \"poeti të çmendur\"? Kështu e fyenin Muhamedin (a.s). Nuk u mjaftoi që refuzonin ftesën e Zotit, por edhe fyen Profetin e Zotit. Allahu i shëmtoftë! E quajnë poet dhe të çmendur, edhe pse e dinin mirë se ai nuk kishte asnjë lidhje me poetët dhe poezinë. Ata e dinin mirë se ai ishte më i logjikshmi dhe më i mençuri në mendimet e tij. Duke hedhur poshtë fjalët dhe shpifjet e tyre, Allahu i Madhëruar thotë:"},"37:37":{"text":"<b>Jo! Por, ai u solli të Vërtetën</b><i>(e sigurt)</i><b>dhe ai vërtetëson Mesazhin e të dërguarve</b><i>(para tij)</i><b>. -</b> Muhamedi solli të vërtetën e sigurt. Ai është me të vërtetë profet besnik i Zotit dhe ajo që ai solli është e vërteta e sigurt prej Zotit. Ai është, gjithashtu, edhe vërtetues i besnikërisë së profetëve të shkuar. Ardhja e tij është përmbushje e profetësive të tyre. Nëse ai nuk do të vinte, profetësitë e tyre nuk do të quheshin të përmbushura, e kjo do të cenonte vërtetësinë e tyre. Kështu, në njëfarë mënyre, ardhja e Muhamedit konsiderohet si mrekulli dhe profeci e përmbushur e profetëve të shkuar, sepse ata njoftuan dhe përgëzuan njerëzit për ardhjen e tij. Madje, Allahu i Madhëruar ka marrë besën dhe premtimin e të gjithë profetëve se, nëse do t'u vinte ky profet, do ta ndihmonin dhe besonin atë, e po kështu u mori premtimin edhe popujve të tyre. Kur ky profet erdhi në botë, doli qartë vërtetësia e profecive dhe e profetëve, nga njëra anë, dhe mashtrimi e refuzimi i padrejtë i së vërtetës nga ata që nuk e pranuan këtë profet. Ky profet solli një ligj të mrekullueshëm e në përputhje me të gjitha ligjet që sollën profetët e tjerë. Edhe ai i ftoi njerëzit në të njëjtat gjëra që i ftuan profetët e tjerë. Gjithashtu, ai i besoi dhe dëshmoi për vërtetësinë e gjithë shpalljeve që iu dhanë profetëve të tjerë."},"37:38":{"text":"<b>Dhe ju keni për të shijuar, Dënimin më të Ashpër. -</b> Mohuesit në zjarr thonë: \"...dhe ne duhet të shijojmë dënimin <i>(e merituar)</i>.\" Kjo fjalë mund të lërë hapësirë të kuptohet se mund të shpresohet edhe që të mos ndodhë ky dënim. Por Allahu sjell një fjalë tjetër, që e qartëson të vërtetën dhe që nuk lë as më të voglin dyshim apo ndonjë shpresë të kotë. Ai tha: \"Dhe ju keni për të shijuar, Dënimin më të Ashpër.\" Pra, patjetër që do të shijoni dënimin e dhimbshëm dhe të rëndë, e për këtë të jeni të bindur!"},"37:39":{"text":"<b>Dhe ju do të ndëshkoheni veçse për atë që keni bërë. -</b> Këtë dënim që do të shijoni, dijeni se e keni merituar vetë. Kjo është drejtësia Jonë dhe nuk ju kemi bërë asnjë padrejtësi. Po të vëresh me kujdes këto fjalë, duket se ky gjykim është gjithëpërfshirës, edhe pse qëllimi është për idhujtarët. Megjithatë, Allahu përjashton nga ky gjykim besimtarët, duke thënë më poshtë:"},"37:40":{"text":"<b>Kurse për robërit e sinqertë të Allahut... -</b> Këta nuk kanë për të shijuar dënimin e dhimbshëm, sepse ata kanë qenë të sinqertë në çdo vepër që kanë bërë për Zotin. Për këtë arsye, Ai i shpëton ata dhe i veçon, për t'i futur në mëshirën e Tij të plotë. Ai tregohet Bujar, me faljen e gjerë dhe butësinë e Tij."},"37:41":{"text":"<b>Për ata ka mirësi të përcaktuara</b><i>(nga vetë Zoti)</i><b>, -</b> Kanë një shpërblim të njohur dhe të ditur. Ai është një shpërblim bujar dhe madhështor. Të gjithë janë njoftuar për të, edhe pse nuk mund ta përshkruajnë imtësisht dhe realisht se si është. Më pas, Allahu i Madhëruar e përshkruan vetë këtë shpërblim, duke thënë:"},"37:42":{"text":"<b>Ka fruta të llojllojshme -</b> Do të kenë nga të gjitha llojet e frutave, të cilat i sjellin freski dhe kënaqësi atij që i shijon dhe i shikon, sepse kanë edhe ngjyra të bukura."},"37:43":{"text":"<b>dhe ata do të jenë të nderuar, në xhenetet e mirësisë, -</b> Kurrë nuk përçmohen apo të poshtërohen në to, madje do të jenë të nderuar dhe të respektuar. Ata do të jenë të respektuar dhe vlerësuar mes njëri-tjetrit, por do të nderohen dhe respektohen edhe nga melekët e Zotit, të cilët do të hyjnë nga çdo portë dhe do t'i përgëzojnë për shpërblimet dhe kënaqësitë që i presin. Ata do të jenë të vlerësuar edhe nga Krijuesi Bujar dhe Bamirës, që do t'i mbulojë me shpërblime e nderime të pashembullta, që do t'ua lumturojnë shpirtin dhe do t'ua rehatojnë trupin. Këto shpërblime dhe nderime të shumta do të përjetohen në xhenetet e mirësisë. Janë quajtur “xhenetet e mirësisë”, sepse mirësia është tipari i tyre. Lumturia është e përjetshme dhe gjithmonë në rritje. Atje janë mbledhur mirësi që syri nuk i ka parë, veshi nuk i ka dëgjuar dhe asnjë zemër nuk i ka imagjinuar. Atje nuk ka asgjë të keqe, që mund të cenojë mirësitë dhe lumturinë e tyre. Pakënaqësitë, lodhjet dhe mundimet nuk kanë vend në to. Ndër mënyrat e nderimit që Zoti u bën atyre është edhe dashuria dhe respekti i madh që ata do të kenë mes njëri-tjetrit në Xhenet. Ai thotë:"},"37:44":{"text":"<b>Të mbështetur në kolltukë përballë njëri-tjetrit... -</b> Ata qëndrojnë në shtretër të lartë, që janë veshur me stolitë më të shtrejnta, që të mahnisin. Ata qëndrojnë të ulur dhe të mbështetur në tokë dhe ti e kupton qetësinë dhe lumturinë e tyre nga mënyra si qëndrojnë në ato shtretër. Duke përshkruar qëndrimin e tyre, Allahu i Madhëruar thotë:\"...përballë njëri-tjetrit.\" Pra, qëndrojnë përballë njëri-tjetrit dhe zemrat e tyre janë pastra e të mbushura me respekt e dashuri për njëri-tjetrin. Ata kënaqen kur mblidhen së bashku dhe vizitojnë njëri-tjetrin. Qëndrimi ballë për ballë me fytyrë tregon se edhe zemrat i kanë të bashkuara. Kjo tregon, gjithashtu, edhe respektin që kanë për njëri-tjetrin, duke qëndruar përballë e jo duke i kthyer shpinën apo lënë mënjanë. Për të treguar kënaqësinë dhe edukatën e lartë që i shoqëron këto takime, Allahu i Madhëruar thotë:"},"37:45":{"text":"<b>Atyre u shërbehet me gota </b><i>(me pije)</i><b> të mbushura nga burimet </b><i>(e xhenetit)</i><b>. -</b> Mes tyre vërtiten djem të rinj, që gjithmonë u shërbejnë pije të shijshme me kupa të bukura e të mbushura me nektar, që në fund i vjen era misk. Ato janë gotat e pijeve të tyre. Por ato nuk janë si pijet e kësaj dynjaje. Ngjyra e pijes është e bardhë, si një nga ngjyrat më të dashura. Ndërsa për shijen, Ai thotë:"},"37:46":{"text":"<b>E bardhë kristal</b><i>(është ajo pije)</i><b>, me shije të mrekullueshme për ata që e pinë, -</b> Ai që e pi atë kënaqet shumë gjatë momentit kur e pi, por edhe pasi e pi atë, ajo lë një shije të veçantë."},"37:47":{"text":"<b>Ajo nuk i dëmton ata dhe as nuk dehen prej saj -</b> Ajo pije nuk ta deh dhe rëndon mendjen, nuk ta dëmton personalitetin dhe pasurinë. Këto janë disa nga mirësitë e Xhenetit. U përmendën ushqimi, pijet dhe vizitat e besimtarëve mes njëri-tjetrit dhe nuk ka se si mos të përmendet edhe një tjetër lloj kënaqësie, që do të përjetojnë në ato kopshte. Allahu i Madhëruar thotë:"},"37:48":{"text":"<b>Pranë tyre qëndrojnë </b><i>(hyritë)</i><b>symëdhatë, me shikim të përulur, -</b> Në kopshtet e mirësive, ata do të kenë këtë lloj kënaqësie. Atje i presin hyritë symëdha dhe të plota në të gjitha cilësitë e tyre. Ndër këto cilësi, Allahu përmend se janë \"kasiratut-tarfi\" - syulura. Janë të tilla sepse ato janë të mahnitura pas burrave të tyre dhe nuk i largojnë shikimet nga ata. Ato nuk shohin dikë tjetër, sepse burrat do të jenë në kulmin e bukurisë dhe hijeshisë dhe ato nuk mund të gjejnë në Xhenet si bashkëshortët e tyre. Por ka mundësi që kuptimi i fjalës \"kasiratut-tarfi\" të jetë: \"tërheqëse shikimesh\". Burri që i sheh i mbeten sytë tek ato, nga bukuria e madhe që kanë. Kjo tregon se bukuria e tyre është e jashtëzakonshme. Kufizimi i shikimit tregon se edhe zemra e trupi janë të përkushtuara tërësisht pas tyre. Të dyja kuptimet janë të sakta dhe të mundshme. Kjo tregon për bukurinë e madhe dhe të pashembullt të burrave dhe të grave në Xhenet dhe për dashurinë dhe tërheqjen e jashtëzakonshme mes tyre atje. Kur ata bashkohen me njëri-tjetrin, asgjë tjetër nuk futet mes tyre. Kjo tregon për pastërtinë dhe ndershmërinë e tyre dhe për faktin se në Xhenet nuk do të ketë urrejtje, smirë, armiqësi e zemërim. E si të ekzistojnë këto në kopshtet e mirësive, ku çdo ligësi është larg dhe nuk ka vend në to?! Allahu i përshkruan hyritë si \"Aijn\". Ky është një përshkrim i syve të tyre, që janë shumë të bukur, me një pamje vezulluese e shprehëse. Allahu i Madhëruar vazhdon t'i përshkruajë hyritë duke thënë:"},"37:49":{"text":"<b>Sikur të ishin vezë delikate të ruajtura mirë. -</b> Ato janë si xhevahir i fshehur dhe i rrallë, që ruhet me shumë kujdes. Ato nuk kanë asgjë që nuk është tërheqëse. Çdo gjë e tyre është e përkryer."},"37:50":{"text":"<b>Ata</b><i>(besimtarët)</i><b>qëndrojnë përballë njëri-tjetrit e bisedojnë, -</b>Në ajetet e mësipërme, Allahu i Madhëruar përmendi shumë nga kënaqësitë e banorëve të Xhenetit, si ushqimet, pijet, bashkëshortet dhe takimet mes miqve. Në vijim, Ai na tregon për bisedat që ata bëjnë me njëri-tjetrin rreth ndodhive të shkuara. Ata vazhdimisht bisedojnë dhe kujtojnë çaste të shumta që kanë kaluar, derisa dikush prej tyre thotë:"},"37:51":{"text":"<b>Njëri prej tyre (do të nisë bisedën e) do të thotë: “Unë kam pasur një shok</b><i>(që nuk më ndahej)</i>”<b>, -</b> Unë kisha një shoqërues, që më rrinte gjithmonë pranë në dynja, i cili e mohonte ringjalljen, madje më qortonte që unë e besoja atë. Ai shpesh më thoshte:"},"37:52":{"text":"<b lang=\"sq\" class=\"sq \">Ai më thoshte: “ Çfarë! Ti je prej atyre që besojnë se kur të kemi vdekur e të jemi bërë pluhur dhe eshtra, do të marrim shpërblime e dënime</b><i>(sipas veprave)</i><b>?” -</b> Vërtet beson se ne, pasi të vdesim, do të ringjallemi përsëri dhe do të shpërblehemi për punët tona? Si e beson diçka të tillë të pamundur?! Nuk ka mundësi që ne, pasi të jemi tretur dhe humbur nëpër tokë, të ringjallemi dhe kthehemi në jetë, e pastaj të llogaritemi e shpërblehemi për veprat tona. Kur për veten thotë: “Unë vazhdoja të besoja ringjalljen, kurse ai vazhdonte ta mohonte, derisa na erdhi vdekja. Por kur u ringjallëm, unë erdha këtu ku jam, domethënë, në këto mirësi që na i premtuan profetët e Zotit, dhe mendoj se ai tjetri është duke u dënuar.”","ayah_keys":["37:52","37:53"]},"37:53":"37:52","37:54":{"text":"<b>Ai</b><i>(besimtari)</i><b>thotë: “A do të donit të shikojmë jashtë</b><i>(të dënuarit)</i><b>?” -</b>Ejani të shohim atë në dënim dhe të kënaqemi e të gëzohemi edhe më shumë me mirësitë që na dha Zoti, sepse do të shohim me sytë tanë përmbushjen e shpërblimit dhe ndëshkimit të Allahut. Nga kjo bisedë kuptohet se banorët e Xhenetit gëzohen e kënaqen me njëri-tjetrin, madje e ndjekin dhe e dëgjojnë njëri-tjetrin, kur ftohen të bëjnë diçka. Edhe këtë rast, ata dëgjojnë vëllanë e tyre dhe shkojnë së bashku me të, për të parë gjendjen e atij ish-shokut në zjarr."},"37:55":{"text":"<b>Ai shikon dhe e vëren atë</b><i>(shokun që nuk i ndahej)</i><b>në mes të Zjarrit. -</b>Ai hedh shikimin në zjarr dhe e sheh atë në mes të dënimit, me dhimbje e vuajtje që e kanë përfshirë nga të gjitha anët. Pastaj, duke e qortuar dhe duke treguar edhe mirënjohjen e tij për Zotin që e ruajti nga ai ndëshkim, besimtari thotë:"},"37:56":{"text":"<b>Dhe thotë: “Betohem në Allahun! Për pak më rrëzove edhe mua</b><i>(në Zjarr)</i><b>”. -</b> Gati sa më devijove edhe mua, me dyshimet që më fusje në zemër."},"37:57":{"text":"<b>“Sikur të mos kishte qenë mirësia e Zotit tim, unë do të kisha qenë bashkë me ata që janë atje</b><i>(në zjarr)</i><b>”. -</b>Sikur të mos më forconte Zoti në Islam, edhe unë do të isha bashkë me ty në atë dënim."},"37:58":{"text":"<b>“Dhe ne nuk do të vdesim më, përveç vdekjes sonë të parë. Dhe ne nuk kemi për t'u dënuar.” -</b> Këto fjalë thotë besimtari, duke mos e fshehur lumturinë me mirësitë e Allahut. Ai i përgëzon se do të jenë të përjetshëm në kënaqësi dhe të shpëtuar përfundimisht nga dënimi. Kjo fjali vjen në formë pyetëse, por qëllimi është pohimi me kënaqësi i asaj mirësie. Pra, sikur i thotë atij që e mohonte përjetësinë dhe ringjalljen: A pretendon tani se do të ketë veçse një jetë dhe ne nuk do të ringjallemi dhe as do të merremi në përgjegjësi? Mendoni pak me kujdes në fjalën e Allahut, kur thotë: \"Ata <i>(besimtarët)</i> qëndrojnë përballë njëri-tjetrit e bisedojnë ...\". Por për çfarë flasin e bisedojnë? Allahu nuk e thotë se për çfarë flasin, sepse ata flasin dhe pyesin njëri-tjetrin për gjithçka që u sjell kënaqësi. Ata diskutojnë edhe rreth çështjeve që kanë patur kundërshtime e paqartësi në dynja. Dihet mirë se kënaqësia e dijetarëve kur flasin rreth çështjeve të diturisë dhe kërkimit të së vërtetës ia kalon çdo kënaqësie tjetër të dynjasë. Kështu, edhe në Xhenet ata kënaqen me biseda të tilla, që askush përveç tyre nuk i provon. Atje ata do të zbulojnë të vërtetën për shumë çështje që u sjellin kënaqësi të papërshkrueshme. Pasi përshkroi mirësitë e Xhenetit, Allahu i Madhëruar i nxit besimtarët që të punojnë fort për t’i arritur këto mirësi. Ai thotë:","ayah_keys":["37:58","37:59"]},"37:59":"37:58","37:60":{"text":"<b>Vërtet, ky është suksesi më i madh. -</b> Kështu do të arrijnë çdo mirësi që e synojnë dhe ua kënaq shpirtin dhe do të shpëtojnë nga çdo gjë që i druhen. A ka fitore më të madh sesa kjo? Ky duhet të jetë synimi më i rëndësishëm dhe i vetëm për atë njeri që ka mend. Plotësimi i këtij synimi e shpie robin pranë kënaqësisë së Zotit të Tokës dhe të qiejve. Ata që janë pranë Zotit do të jenë më të lumturit. Në dynja lumturohen duke e njohur Allahun, ndërsa në ahiret do të lumturohen me praninë e Tij, duke e parë Atë dhe duke e dëgjuar fjalën e Tij."},"37:61":{"text":"<b>Ja, për një mirësi të tillë le të punojnë të gjithë punëmirët! -</b> Kjo është rruga, për hir të së cilës duhet të shpenzosh gjërat më të shtrenjta që zotëron. Kjo është rruga që ndjekin më të diturit dhe më të mençurit. Mjerimi dhe humbja më e madhe është që njeriut t'i kalojnë çaste duke mos punuar për ahiretin e tij e për t'u afruar tek Zoti i tij. Si mendon se është gjendja e atyre të mjerëve që jo vetëm që nuk bëjnë vepra të mira, por përkundrazi, bëjnë poshtërsi, që i zhysin edhe më thellë në dënimin e Zotit dhe i afrohen Xhehenemit çdo ditë e më shumë?!"},"37:62":{"text":"<b>A është më i mirë ky premtim</b><i>(në xhenet)</i><b>, apo Pema e Zekumit? -</b>Mendohuni dhe zgjidhni, o ju njerëz, dhe krahasoni dy vendet! A është më i mirë Xheneti, që Zoti ju premtoi dhe jua përshkroi, apo Zjarri dhe llojet e dënimit në të? Cili ushqim është më i mirë: ai që do të gjeni në Xhenet apo ushqimi i banorëve të Zjarrit, pra, zekumi?"},"37:63":{"text":"<b>Ne e kemi bërë atë sprovë për keqbërësit. -</b> Allahu i bëri ato ndëshkim për ata që e kanë ngarkuar veten me padrejtësi të shumta, me mosbesim dhe poshtërsi."},"37:64":{"text":"<b>Ajo është një pemë që mbin në fund të Xhehenemit. -</b> Ajo është një pemë që mbin mu në mes të Zjarrit dhe frytet e saj janë frytet më të shëmtuara. Pikërisht vendi ku ajo mbin na tregon se sa e keqe është. I Lartësuari na tregon se ajo mbin mu në mes të Zjarrit për të na treguar se sa e ligë është. Më pas përshkruan edhe frutat e saj."},"37:65":{"text":"<b>Frutat e saj janë si koka shejtanësh. -</b> Për këtë arsye, mos pyet për shijen e saj dhe për atë se çfarë u bën ajo atyre që mundohen ta gëlltisin. Ata vuajnë, por përsëri u duhet që të hanë e ta fusin në bark atë."},"37:66":{"text":"<b>Ata do të hanë dhe do të mbushin barqet prej saj. -</b> Ky është ushqimi më i keq dhe torturues. Pastaj vjen pija e tyre:"},"37:67":{"text":"<b>Pastaj, pas kësaj, atyre do t'u jepet një përzierje me ujë të valë. -</b> Pra, menjëherë pas atij ushqimi të tmerrshëm, ata do të kenë ujë të vuar, siç thotë i Lartësuari në një ajet tjetër: \"Për jobesimtarët, Ne kemi përgatitur një Zjarr, muret e të cilit do t'i rrethojnë ata, e nëse kërkojnë shpëtim, do t'u jepet ujë <i>(i nxehtë)</i> si bakër i shkrirë, që do t'ua përvëlojë fytyrat. Sa e tmershme është ajo pije! Sa vend i keq është ai!”. [Kehf 29]. \"A mund të konsiderohen këta <i>(banorët e Xhenetit)</i> njëlloj me ata që do të rrinë përgjithmonë në Zjarr, ku etja do t’u shuhet me ujë të valë, që ua copëton zorrët?!\" [Muhamed 15]."},"37:68":{"text":"<b>Pastaj, kthimi i tyre do të jetë në Zjarrin flakërues. -</b> Domethënë, kthehen përsëri në zjarr të ndezur, që të shijojnë djegien e madhe, që nuk mund të krahasohet me asnjë lloj fatkeqësie e dhimbje tjetër. Me sa duket, dikush do të pyesë: \"Çfarë i solli ata në këtë vend?\" Për këtë arsye, Allahu i Madhëruar thotë:"},"37:69":{"text":"<b>Ata i gjetën etërit e tyre në humbje </b><i>(të plotë)</i><b>-</b> Ata i gjetën etërit e tyre në një rrugë të gabuar dhe:"},"37:70":{"text":"<b>Dhe kështu u turrën pas hapave të tyre. -</b> Edhe këta nxituan që t'i pasonin në humbjen e tyre, pa u hedhur as shikimin ftesës së profetëve, shpalljeve të Zotit dhe as këshillave të këshilluesve. Fjala e vetme mospërfillëse ishte: “Ne i kemi gjetur të parët tanë në këtë fe, prandaj do t’i ndjekim gjurmët e tyre me këmbëngulje.”. [Zuhruf 22]."},"37:71":{"text":"<b>Edhe para këtyre</b><i>(popullit tënd)</i><b>shumë nga popujt e lashtë shkuan në humbje. -</b> Edhe para tyre, shumica ishin në humbje dhe pak prej tyre patën besim të vërtetë, duke pranuar udhëzimin e Zotit."},"37:72":{"text":"<b>Ne u patëm dërguar atyre profetë për t'i paralajmëruar. -</b> Ne gjithmonë kemi dërguar ndër popuj profetë, që t'i paralajmërojnë për t'u larguar nga rruga e humbjes dhe të pranojnë besimin e vërtetë dhe të pastër."},"37:73":{"text":"<b>Dhe shih se si qe fundi i atyre që u paralajmëruan! -</b> Fundi i të gjithëve ishte dënimi, shkatërrimi, poshtërimi e turpërimi. Për këtë arsye, le të kenë kujdes këta mohues, që të mos vazhdojnë në rrugën e tyre të humbjes, që t'i godasë i njëjti dënim si ata që shkuan. Por duke qenë se jo të gjithë janë mohues të besimit të vërtetë, pasi ka edhe nga ata që besojnë me sinqeritet, Allahu i Madhëruar i përjashton nga dënimi:"},"37:74":{"text":"<i>(Të gjithë u dënuan)</i><b>Përveç robërve të Allahut që ishin të sinqertë. -</b> Domethënë, përveç atyre që janë të sinqertë dhe të vërtetë me Allahun. Ai i veçon ata, që t'i fusë në mëshirën e Tij të posaçme dhe t'i shpërblejë. Për këtë arsye, përfundimi i tyre do të jetë i mirë. Pastaj i Lartësuari na flet për disa nga popujt e humbur dhe të ndëshkuar:"},"37:75":{"text":"<i>(Herët)</i><b>Ne na pati thirrur</b><i>(në ndihmë)</i><b lang=\"sq\" class=\"sq \">Nuhu. Dhe Ne jemi më të mirët që i përgjigjemi lutjes. Dhe Ne e shpëtuam atë dhe familjen e tij prej Katastrofës së madhe. E pasardhësit e tij i bëmë ata që vazhduan jetën. Dhe Ne e lamë këtë</b> (histori) <b lang=\"sq\" class=\"sq \">si kujtim për popujt e ardhshëm. Paqja qoftë mbi Nuhun në mbarë botën! Kështu i shpërblejmë Ne vepërmirët. Vërtet, ai ishte nga robërit Tanë besimtarë. Të tjerët</b><i>(që nuk besuan)</i><b>i përmbytëm. -</b>profetit të Tij të dashur dhe adhuruesit të sinqertë, Nuhut (a.s). Ai ishte i pari profet i dërguar ndër njerëz. Pasi ai e ftoi popullin e vet në adhurimin e Allahut për një kohë shumë të gjatë, por ftesa e Tij ua shtoi edhe më shumë largimin, Nuhu iu lut Zotit të Tij duke thënë: “O Zoti im! Mos lër mbi Tokë asnjë nga jobesimtarët! Nëse Ti i lë, ata do t’i largojnë adhuruesit e Tu <i>(nga rruga e drejtë)</i> dhe prej tyre do të lindin veçse të shfrenuar dhe jobesimtarë. O Zoti im! Më fal mua, fali prindërit e mi, ata që hynë në shtëpinë time si besimtarë dhe të gjithë besimtarët e besimtaret! Ndërsa jobesimtarëve shtoju veçse dëshpërim!”. [Nuh 26 - 28]. Dhe Allahu i Madhëruar iu përgjigj lutjes së tij. Aq mirë iu përgjigj asaj lutjeje, saqë Allahu e lëvdoi Veten e vet, duke thënë: \"... Ne jemi më të mirët që i përgjigjen lutjes.\" Nuk ka më të mirë se Allahu, që i përgjigjet lutjeve të adhuruesve dhe që dëgjon përgjërimet e tyre. Ai iu përgjigj pikërisht ashtu sikurse ishte lutja. Allahu i Madhëruar shpëtoi Nuhun dhe familjen e tij nga dëshpërimi i madh dhe i mbyti të gjithë mohuesit. Të vetmit që do të vazhdonin jetën më pas ishin pasardhësit e tij. Kështu, i gjithë njerëzimi sot janë pasardhës të Nuhut (a.s) dhe ai do të ketë gjithmonë kujtim dhe emër të mirë ndër njerëz, gjë që do të vazhdojë deri në fund të botës. Kështu do të ndodhë sepse ai ishte <i>\"muĥsin\"</i>, domethënë, në gradën e iĥsanit në adhurimin e Krijuesit, por edhe në marrëdhënie me krijesat. Ky është ligji i pandryshueshëm i Zotit për robërit e Tij vepërmirë. Ai gjithmonë do të përhapë emrin e mirë të tyre, si shpërblim për ihsanin dhe sipas gradës së atij iĥsani. Allahu i Lartësuar thotë: \"Kështu i shpërblejmë Ne vepërmirët. Vërtet, ai ishte nga robërit Tanë besimtarë.\" Kjo tregon se imani është grada më e lartë që mund të arijë një rob. Ajo gradë përfshin të gjitha ligjet e fesë, si themelet e saj, ashtu edhe degëzimet e saj, sepse me këtë atribut Allahu i Madhëruar lavdëroi krijesat e Tij më të zgjedhura.","ayah_keys":["37:75","37:76","37:77","37:78","37:79","37:80","37:81","37:82"]},"37:76":"37:75","37:77":"37:75","37:78":"37:75","37:79":"37:75","37:80":"37:75","37:81":"37:75","37:82":"37:75","37:83":{"text":"<b>Nga ata që pasuan rrugën e tij, qe Ibrahimi. -</b> Një nga njerëzit që ishin si Nuhu, - profetë e adhurues të sinqertë për Zotin, - ishte edhe Ibrahimi (a.s). Edhe ai ishte profet i dërguar nga Zoti, për t'i ftuar krijesat në rrugën e drejtë. Edhe atij iu pranuan lutjet. Ai ishte Ibrahimi, i dashuri i Allahut, - paqja dhe bekimet e Allahut qofshin me të!"},"37:84":{"text":"<b>Ja, ai shkoi te Zoti i vet me zemër të pastër. -</b> Me një zemër të pastër, të ruajtur nga idhujtaria e dyshimet, nga epshet, të cilat të shpërqendrojnë dhe të pengojnë që të konceptosh dhe të kuptosh të vërtetën saktësisht. Ato bëhen pengesë që njeriu të mos punojë dhe adhurojë Zotin sipas asaj diturie. Nëse zemra e njeriut është e shëndetshme dhe e pastruar, atëherë ai është i sigurt dhe i ruajtur nga çdo e keqe dhe ka për të arritur çdo të mirë. Ai që ka zemër të shëndetshme nuk ka në zemër smirë dhe zili për krijesat dhe as urrejtje për to. Zemra e tij është e pastër nga të tilla cilësi të ulta. Edhe Ibrahimi (a.s.) dëshironte të mirën për krijesat dhe rregullimin e tyre. Ai i ftonte në besim dhe pastrim, pa u lodhur. Ibrahimi (a.s.) e filloi thirrjen me babën e vet, dhe pastaj vazhdoi me popullin e tij."},"37:85":{"text":"<b>Ai i tha të atit dhe popullit të vet: “Ç'është ajo që ju po adhuroni?” -</b> Kjo ishte një pyetje qortuese dhe ftesë për t'i bërë të mendonin mirë në argumentet që u ishin ofruar, të cilat tregonin kotësinë e adhurimeve të idhujtarëve."},"37:86":{"text":"<b>“Vallë, në vend të Allahut po merrni zota të trilluar? Atëherë, çfarë mendoni ju për Zotin e botëve?\" -</b> Si po ja lejoni vetes të adhuroni idhuj, që janë veçse mashtrim dhe nuk vlejnë aspak për t’u adhuruar?! Çfarë mendoni se do të bëjë me ju Zoti i botëve, kur ju adhuroni diçka tjetër veç Tij?! Ky qe një paralajmërim për ndëshkim, nëse ata vazhdonin me idhujtari. Çfarë mangësie vërejtët në Zotin e botëve, që devijuat dhe gjetët idhuj për t'i adhuruar? Më pas, Ibrahimi (a.s) planifikoi të thyente idhujt e tyre, sapo t'i krijohej mundësia për këtë. Kështu, ai shfrytëzoi rastin kur ata ishin të pavëmendshëm, sepse po merreshin me një festë të tyre. Kur i kërkuan që të dilte edhe ai me ta, Ibrahimi (a.s.) tha:","ayah_keys":["37:86","37:87"]},"37:87":"37:86","37:88":{"text":"<b>Pastaj, ai u hodhi një vështrim yjeve dhe tha: “Unë jam i sëmurë.” -</b> Në hadith të saktë është thënë se: \"Nuk ka gënjyer kurrë Ibrahimi, përveçse në tri raste: Kur tha “unë jam i sëmurë\" (sepse donte që të mos dilte me ta, dhe kështu të mund të thyente putat); kur tha: “I theu i madhi i tyre” (kur e pyetën që të tregonte kush i theu idhujt e tjerë); dhe kur tha: \"Kjo është motra ime\", kur e pyetën për gruan e tij Sarën.” E rëndësishme, ai i tha këto fjalë sepse dëshironte t'u shmangej dhe të mund ta realizonte planin e tij për thyerjen e idhujve. Dhe, në fakt, Ai ia arriti qëllimit.","ayah_keys":["37:88","37:89"]},"37:89":"37:88","37:90":{"text":"<b>Ata i kthyen shpinën dhe u larguan. -</b> Atëherë, ai e shfrytëzoi rastin dhe:"},"37:91":{"text":"<b>Iu kthye zotave të tyre dhe tha: “A nuk po hani ju?” Ç'është me ju, që nuk po flisni?\" -</b> Duke nxituar fshehtas drejt tyre, u afrua dhe, duke i përçmuar, u tha: “A nuk po hani ju? Pse nuk flisni? Si është e mundur që ju të jeni të adhuruarit e njerëzve?!” Idhujt janë më të mangët sesa kafshët, të cilat edhe hanë, edhe mund të nxjerrin zë. Ndërsa idhujt janë sende që as hanë e as flasin.","ayah_keys":["37:91","37:92"]},"37:92":"37:91","37:93":{"text":"<b>Pastaj iu kthye atyre e i gjuajti me dorën e djathtë. -</b> Ai filloi t'i godiste fort dhe shpejt, derisa i bëri copa e pluhur, përveç idhullit më të madh, që e la për të përmbushur një plan të tijin, kur ata t'i drejtoheshin atij për atë ndodhi."},"37:94":{"text":"<b>Ata</b><i> (populli)</i><b>iu afruan atij me të shpejtë. -</b> Duke u ngutur për ta ndëshkuar, pasi hetuan rreth çështjes, thanë: \"Kush e bëri këtë me zotat tanë?” - thanë ata. - “Ai qenka kriminel” Disa thanë: “Kemi dëgjuar për një djalë, që i përçmonte ato, i cili quhej Ibrahim.” Atëherë, - thanë ata, - silleni atë këtu në sy të njerëzve, që ta shohin të gjithë!” Ata e pyetën: “Ti e bëre këtë me zotat tanë, o Ibrahim?” [Enbija 59]. Pasi e qortuan dhe akuzuan për veprën e tij, ai u tha: “Atë e ka bërë i madhi i tyre. Pyesni vetë ata, nëse mund të flasin.” Ata u ndalën pak dhe, pasi u menduan, i thanë njëri-tjetrit: “Vërtet, keqbërësit jeni ju vetë,” Por pastaj iu kthyen sërish mosbesimit dhe i thanë atij <i>(Ibrahimit)</i>: “Po ti e di shumë mirë se këta nuk flasin!” Ai u tha: “Vallë, po adhuroni në vend të Allahut ata që nuk ju sjellin asnjë dobi e as dëm? Mjerë për ju dhe për ata që ju adhuroni veç Allahut! A nuk e kuptoni?\""},"37:95":{"text":"<b>Ai</b><i>(Ibrahimi)</i><b>tha: “Po dhuroni atë që vetë e keni gdhendur?”. -</b> Si e adhuroni atë që vetë me duart tuaja e gdhendni dhe, nga ana tjetër, i braktisni argumentet e Zotit dhe adhurimin e Tij si një të vetëm?!"},"37:96":{"text":"<b>Por, është Allahu Ai që ju ka krijuar ju dhe atë që ju bëni. -</b> Ju jeni tërësisht të varur prej Tij dhe keni nevojë që Ai t'ju udhëzojë e të bëni vepra të mira. Dijeni mirë se vetëm duke e adhuruar Allahun mund t'ia arrini që të plotësoni nevojën tuaj për udhëzimin e plotë, që vetëm Ai e jep. Megjithatë, ata përsëri vendosën që ta dënonin."},"37:97":{"text":"<b>Ata thanë: “Bëni për të një furrë dhe hidheni në zjarrin përvëlues!” -</b> Ndërtoni një vatër të lartë e të ngritur nga toka dhe ndizni zjarr. Pastaj: \"... hidheni në zjarrin përvëlues! Ky është dënimi për atë që shkaktoi thyerjen e idhujve.’"},"37:98":{"text":"<b>Ata thurën kurthe kundër tij, por Ne bëmë që ata të jenë më të poshtëruarit. -</b> Kështu, ata donin ta ndëshkonin me dënimin më të tmerrshëm, me djegie për së gjalli. Por Allahu i Madhëruar thotë: \"... por Ne bëmë që ata të jenë më të poshtëruarit.\" Allahu ua ktheu kurthin mbi kokat e tyre dhe e shndërroi zjarrin e Ibrahimit në freski dhe paqe për të. Pasi ata bënë këtë dhe Ibrahimi u solli argumente të mjaftueshme për kotësinë e shirkut të tyre, nuk i mbeti gjë tjetër për të bërë me ta, prandaj:"},"37:99":{"text":"<b>Ai</b><i>(Ibrahimi)</i><b>tha: “Unë do të shkoj te Zoti im dhe Ai do të më udhëzojë.” -</b> Unë kërkoj strehë te Zoti im, ndaj do të shkoj drejt tokave të bekuara të Shamit. Unë shpresoj që Ai do të më drejtojë në çdo gjë të mirë për çështjet e fesë dhe dynjasë. Ndërsa në një ajet tjetër thuhet: \"Unë po largohem prej jush dhe prej asaj që ju adhuroni përveç Allahut dhe shpresoj se me lutjet drejtuar Zotit tim nuk do të jem i humbur.” [Merjem 48]. Pastaj filloi t'i lutej Zotit:"},"37:100":{"text":"<b>O Zoti im! Më dhuro mua pasardhës të mirë! -</b> Domethënë, më dhuro pasardhës punëmirë! E gjitha kjo ndodhi pasi Ibrahimi e humbi shpresën nga populli i tij dhe pa se në të nuk kishte mirësi. Kështu, ai e luti Zotin që t'i dhuronte një djalë të mirë, që Allahu ta bënte të dobishëm gjatë jetës së tij dhe pas vdekjes së tij. Allahu iu përgjigj lutjes së tij:"},"37:101":{"text":"<b>Ne e gëzuam atë me një djalë të butë</b><i>(ismailin)</i><b>. -</b> Ky ishte padyshim Ismaili (a.s), sepse pas tij u përmend përgëzimi për Is'hakun. Për Is'hakun, Allahu thotë: \"Ne e përgëzuam atë me Is’hakun, e pas Is’hakut, me Jakubin.\" Pra, është e pamundur që të ishte Is'haku ai që do të bëhej kurban dhe në të njëjtën kohë ta përgëzonte se pas Is'hakut do të lindte Jakubi. Kjo tregon se djali që Ibrahimit do t'i kërkohej që ta bënte kurban, ishte Ismaili e jo Is'haku. Allahu i Madhëruar e përshkroi Ismailin (a.s) si një djalë të dhembshur, të durueshëm, me moral të mirë, të përmbajtur e me zemër të madhe, që i falte edhe ata të cilët e mundonin:"},"37:102":{"text":"<b>Dhe kur ai</b><i>(djali)</i><b>u rrit aq sa të punonte së bashku me të atin, ai</b><i>(Ibrahimi)</i><b>i tha: “O biri im! Unë kam parë në ëndërr se duhet të të bëj kurban”</b><b>. -</b>U rrit djaloshi i dhembshur, derisa arriti moshën që të vrapojë. Kjo është mosha kur fëmija duhet shumë nga prindërit, sepse nuk ka nevojë për shumë shërbime dhe sjell vetëm kënaqësi. Pikërisht në këtë moment erdhi edhe sprova e madhe e pashembullt. Profeti Ibrahim i tha djalit të vet: “O biri im! Unë kam parë në ëndërr se duhet të të bëj kurban.\" Pra, pashë ëndërr në gjumë se Allahu më urdhëroi që të të bëj kurban për Të. Dihet se ëndrra e profetëve është realitet.<b>“Çfarë mendon ti?” -</b>Si mendon? Ti e di se kur Allahu jep një urdhër, ai duhet përmbushur patjetër. Atëherë, Ismaili durimtar dhe i bindur, duke treguar se ishte i kënaqur me vendimin e Zotit për të dhe duke qenë bamirës dhe respektues i prindit, tha.<b>Ai</b><i>(Ismaili) </i><b>tha: “O babai im! Bëj siç je urdhëruar!” -</b>Zbatoje atë urdhër që të dha Zoti yt, sepse:<b>Në dashtë Allahu unë do të jem durimtar. -</b>I tha të atit se do ta nënshtronte veten për të bërë durim. Mbi të gjitha, këtë e lidhi ngushtë me vullnetin e Allahut, sepse asgjë nuk ndodh pa ndihmën dhe lejen e Allahut."},"37:103":{"text":"<b>E kur ata të dy iu dorëzuan urdhrit</b><i>(të Allahut)</i><b>dhe ai</b><i>(Ibrahimi)</i><b>e shtriu</b><i> (Ismailin) </i><b>përmbys. -</b>Kështu, ata që të dy, atë e bir, u dorëzuan për të zbatuar urdhrin. Babai u bë gati që të bënte kurban frytin e zemrës së tij, për të zbatuar urdhrin e Zotit, të Cilin e donte dhe i frikësohej më shumë se gjithçkaje tjetër. Ndërsa djali e përgatiti veten që të bënte durim, duke nënshtruar veten për kënaqësinë e Zotit të tij dhe për të respektuar atin e tij. Atëherë: \"... e shtriu <i>(Ismailin)</i> përmbys.\" Pra, Ibrahimi e uli Ismailin me fytyrën poshtë, për ta bërë gati për ta bërë kurban. E ktheu me fytyrë poshtë, që të mos shihte fytyrën e tij gjatë aktit sublim. Pikërisht në ato çaste:"},"37:104":{"text":"<b>Ne i thirrëm atij: “O Ibrahim! Tashmë ti e përmbushe ëndrrën”. -</b> Iu tha: \"Tashmë ti e përmbushe ëndrrën.\" Ti e nënshtrove veten dhe bëre çdo gjë për ta zbatuar urdhrin e Zotit, deri te momenti i kalimit të thikës në qafën e tij!”"},"37:105":{"text":"<b>Kështu i shpërblejmë Ne të mirët. -</b> Ky është shpërblimi i atij që ka arritur gradën e ihsanit në adhurimin e Zotit. Kështu janë ata të cilët i japin përparësi kënaqësisë së Allahut, kundrejt dëshirave dhe qëllimeve të tyre."},"37:106":{"text":"<b>Kjo ishte, vërtet një sprovë e madhe. -</b> Kjo ishte vërtet një sprovë e madhe, që nxori në pah pastërtinë e Ibrahimit dhe dashurinë e tij të plotë për Zotin e tij. Kur Allahu i Lartësuar i dhuroi Ibrahimit (a.s) Ismailin, ai e deshi shumë të birin. Por Ibrahimi ishte Halili i Rahmanit - pra, i dashuri i Rahmanit, dhe kjo dashuri nuk duhej të trazohej nga dashuri të tjera. Zemra e Ibrahimit duhej të ishte e lidhur tërësisht me Allahun. Duke qenë se zemra e Ibrahimit u lidh pakëz me djalin e tij, Ismailin, Allahu i Lartësuar donte ta pastronte atë dhe ta qartësonte për ne faktin se e gjithë zemra dhe dashuria e Ibrahimit ishte vetëm për Allahun. Për këtë arsye, Ai e sprovoi Ibrahimin, që ai të zgjidhte dashurinë për Allahun mbi çdo dashuri tjetër, edhe mbi dashurinë për të birin, që dukej se po merrte një pjesë të zemrës së Ibrahimit. Por duke qenë se Ibrahimi zgjodhi dashurinë për Zotin, pasi mori çdo masë për ta ekzekutuar urdhrin e Tij, atëherë bërja e flijimit nuk ishte më e nevojshme. Atëherë:"},"37:107":{"text":"<b>Dhe Ne e zëvendësuam atë</b><i>(Ismailin)</i><b>me një kurban shumë të madh. -</b> Pra, në vend të Ismailit, Ibrahimi tani do të bënte fli një dash të madh. Ai kurban ishte madhështor, sepse ishte në vend të Ismailit dhe sepse u bë një prej adhurimeve më të rëndësishme për Allahun, që do të vazhdonte deri në Kijamet."},"37:108":{"text":"<b>Dhe Ne lamë një kujtim të mirë për të ndër popujt e ardhshëm. - </b>Emrin e tij e bëmë të famshëm në brezat e mëvonshëm, ashtu siç ishte i famshëm dhe i lavdëruar ndër të parët. Nuk do të ketë ndonjë kohë dhe brez, kur kujtimi dhe figura e Ibrahimit (a.s.) të mos jetë e dashur dhe e respektuar për njerëzit."},"37:109":{"text":"<b>Paqja qoftë mbi Ibrahimin! -</b> Kjo është një përshëndetje për Ibrahimin, ashtu siç thuhet edhe në një ajet tjetër: \"Thuaj <i>(o i Dërguar)</i>: “Lavdërimi i qoftë Allahut dhe shpëtimi qoftë me robërit e Tij, që Ai i ka zgjedhur <i>(për mesazhin e tij)</i>!\""},"37:110":{"text":"<b>Kështu i shpërblejmë Ne vepërmirët. -</b> Ky është shpërblimi i muhsininëve, domethënë, i atyre që e plotësuan gradën e ihsanit në adhurimet që i përkushtuan Zotit dhe me bamirësinë ndaj krijesave. Allahu gjithmonë do t'u sjellë çlirim atyre në çdo vështirësi dhe fitorja është gjithmonë në krahun e tyre. Ata do të jenë përherë të lavdëruar dhe me emër të mirë ndër njerëz."},"37:111":{"text":"<b>Vërtet, ai ishte nga robërit Tanë besimtarë. -</b> Ishte nga ata besimtarë që besojnë gjithçka që Zoti ka urdhëruar që të besohet, me gradën më të plotë të imanit, gradën e sigurisë së plotë, siç thotë i Lartësuari në një ajet tjetër: \"Kështu, i mundësuam Ibrahimit të shihte mbretëritë e qiejve e të Tokës, për t’u bërë edhe më i bindur.\" [En'am 75]. Më pa, Allahu i Madhëruar i dha një përgëzim tjetër. Ky ishte përgëzimi për Is'hakun, pas të cilit do të vinte Jakubi. Allahu i Madhëruar thotë:"},"37:112":{"text":"<b>Dhe Ne i dhamë atij lajmin e mirë për lindjen e Is'hakut - profet e një prej njerëzve punëmirë. -</b> Allahu i Madhëruar e përgëzoi se do t'i jepej Is'haku, i cili do të jetonte dhe do të bëhej me një djalë, Jakubin, prej të cilit do të vinin pasardhës të tjerë. Ata do të ishin profetë të zgjedhur. Siç shihet, këto ishin përgëzime të njëpasnjëshme."},"37:113":{"text":"<b lang=\"sq\" class=\"sq \">Ne e bekuam atë dhe Is’hakun. Ndër pasardhësit e tyre do të ketë njerëz punëmirë, por do të ketë edhe nga ata që e ngarkojnë shpirtin dukshëm me gjynahe. -</b> Kuptimi: Ne zbritëm mbi ta begati e bekime të shumta. Allahu i Madhëruar do t'u dhuronte dituri të madhe dhe të dobishme dhe do t'i bënte që të punonin dhe të ishin adhurues të mirë. Nga këta dy fëmijë, Ismailin dhe Is'hakun, Allahu do të përhapte në botë tre popuj të mëdhenj. Nga Ismaili do të sillte popullin arab dhe Profetin më të zgjedhur të fundit të kohës, Muhamedin (a.s.). Ndërsa nga Is'haku do të vinte populli i bijve të Izraelit dhe populli i romakëve pasardhës të Is'hakut. Megjithatë, \"... por do të ketë edhe nga ata që e ngarkojnë shpirtin dukshëm me gjynahe.\" Pra, jo të gjithë do të jenë të mirë. Prej tyre do të ketë të mirë, por edhe të këqij. Do të ketë të drejtë, por edhe të padrejtë ose keqbërës të mëdhenj, të zhytur në mohimin e Zotit dhe idhujtari. Kjo u tha në mënyrë që të mos keqkuptohej fjala: \"Ne e bekuam atë dhe Is’hakun ...\". Domethënë, ky bekim nuk do të kalonte tek të gjithë pasardhësit e tyre. Sidoqoftë, Allahu është më i ditur."},"37:114":{"text":"<b lang=\"sq\" class=\"sq \">Ne i dhamë Musait e Harunit mirësi të shumta. Dhe i shpëtuam ata dhe popullin e tyre prej mjerimit të madh. Ne i ndihmuam, prandaj ata ngadhënjyen. Ne u dhamë atyre të dyve një Libër të qartë. Dhe i udhëzuam në rrugën e drejtë. -</b>Allahu i Lartësuar na tregon mirësitë e shumta që u dhuroi dy profetëve dhe adhuruesve të Tij të dashur, Musait dhe Harunit, dy bijve të Imranit. Ai i dalloi ata duke i bërë profetë dhe ndër më të dalluarit që ftuan njerëzimin në rrugën e Zotit. Ai i shpëtoi ata të dy dhe popullin e tyre nga Faraoni dhe ushtritë e tij dhe i bëri të triumfonin kundër tyre. Madje Zoti i mbyti ata mu para syve të bijve të Izraelit. Ai u shpalli atyre një libër madhështor dhe të qartë, Teuratin. Në atë libër ishin drita e ligjit të Zotit dhe shpjegimi për gjithçka. Allahu i drejtoi Musain dhe Harunin në rrugën e drejtë dhe të qartë, duke u shpallur atyre ligje dhe dispozita të drejta, që të afronin tek Ai dhe i bëri ata të denjë që t'i zbatonin e të jetonin sipas tyre. Të gjitha këto ishin nga mirësitë e shumta që Zoti u dhuroi atyre.","ayah_keys":["37:114","37:115","37:116","37:117","37:118"]},"37:115":"37:114","37:116":"37:114","37:117":"37:114","37:118":"37:114","37:119":{"text":"<b>Ne kemi lënë për ta një kujtim të mirë ndër brezat e mëvonshëm. -</b> Allahu bëri që ata të kishin emër të mirë ndër brezat e mëvonshëm."},"37:120":{"text":"<b>Paqja qoftë mbi Musain dhe Harunin. Kështu i shpërblejmë Ne vepërmirët. Vërtet, ata të dy ishin nga robërit Tanë besimtarë. -</b> Këto janë shpërblimet dhe premtimet e Zotit për besimtarët bamirës.","ayah_keys":["37:120","37:121","37:122"]},"37:121":"37:120","37:122":"37:120","37:123":{"text":"<b>Edhe Iljasi qe prej të dërguarve Tanë. Kujto, kur ai i tha popullit të vet: “A nuk keni frikë</b><i>(Allahun)</i><b>A “Bea'l-it”</b><i>(idhull)</i><b>po i luteni dhe e braktisni më të mirin Krijues, Allahun, Zotin tuaj dhe Zotin e etërve tuaj të hershëm?!” -</b>Allahu i Lartësuar e lëvdon adhuruesin e Tij të dashur dhe Profetin e Tij, Iljasin (a.s). Ai e dalloi atë duke i dhuruar profetësinë dhe duke e bërë ftues në rrugën e drejtë. Iljasi e urdhëroi popullin e vet që t'i frikësoheshin dhe bindeshin Allahut dhe ta adhuronin si një e të vetëm. Ai i ndaloi dhe paralajmëroi ata që të largoheshin nga idhujtaria dhe pikërisht nga adhurimi i një idhulli, që e quanin <i>Bea'li</i>. Ata kishin braktisur adhurimin e Allahut, i Cili i krijoi të gjitha krijesat në formën më të mirë, Ai që kujdeset dhe rregullon çështjet e tyre. Allahu u dhuroi atyre mirësi të shumta, të shfaqura dhe të fshehura. Duke i këshilluar, Iljasi u tha: Si e braktisni e i ktheni shpinën adhurimit të Allahut, që ka këto cilësi, dhe i dedikoheni adhurimit të një pute, që nuk ka në dorë të sjellë dëm apo dobi, që nuk mund të krijojë gjë, që nuk mund të furnizojë, madje as mund të kujdeset për veten e të flasë?! A nuk është kjo humbja dhe çmenduria më e madhe?!","ayah_keys":["37:123","37:124","37:125","37:126"]},"37:124":"37:123","37:125":"37:123","37:126":"37:123","37:127":{"text":"<b>Por ata e përgënjeshtruan atë, prandaj të gjithë do të jenë në Xhehenem. -</b> Ata refuzuan që t'i bindeshin dhe që të pasonin rrugën e tij. Për këtë arsye, duke i kërcënuar me ndëshkim, Allahu i Madhëruar thotë: \"... të gjithë do të jenë në Xhehenem.\" Kështu, Allahu i Madhëruar i kërcënoi me dënim në Ditën e Gjykimit dhe nuk përmendi ndonjë ndëshkim në këtë jetë për ta."},"37:128":{"text":"<b>Përveç robërve të sinqertë të Allahut. -</b> Të vetmit që shpëtojnë nga ky kërcënim janë ata që Allahu i pastroi dhe zgjodhi për veten e Tij. Ata ndjekin Profetin e Zotit. Ata nuk do të jenë në ndëshkim, por do të kenë shpërblime të mëdha nga Zoti i tyre."},"37:129":{"text":"<b>Dhe Ne lamë një kujtim të mirë për të ndër popujt e ardhshëm. -</b> Edhe për Iljasin bëmë emër dhe famë të mirë ndër njerëzit e mëvonshëm."},"37:130":{"text":"<b>Paqja qoftë mbi Iljasin! -</b> Selami qoftë mbi Iljasin, nga Allahu dhe nga robërit e Tij."},"37:131":{"text":"<b>Kështu i shpërblejmë Ne vepërmirët. Vërtet, ai ishte nga robërit Tanë besimtarë. - </b>Kështu e lëvdoi Allahu Iljasin, ashtu siç lëvdoi vëllezërit e tij profetë. Ai i lëvdoi për besimin e pastër dhe për veprat e mira e të sinqerta.","ayah_keys":["37:131","37:132"]},"37:132":"37:131","37:133":{"text":"<b>Edhe Luti qe prej të dërguarve Tanë. Kujto, kur Ne e shpëtuam atë dhe familjen e tij! -</b> Allahu i Madhëruar lëvdon Profetin e Tij të dashur Lutin. Ai e dalloi atë duke e bërë profet. Luti ishte ftues i njerëzve në rrugën e Zotit dhe mësues i të mirës. Ai e paralajmëroi popullin e tij që t'i largoheshin shirkut dhe poshtërsive. Më pas, kur ata nuk e dëgjuan dhe nuk pranuan të bindeshin, Allahu i Madhëruar e shpëtoi Lutin dhe familjen e tij. Ata u nisën në udhëtimin e shpëtimit natën herët, duke shpëtuar nga dënimi i ashpër që e mbuloi atë vend.","ayah_keys":["37:133","37:134"]},"37:134":"37:133","37:135":{"text":"<b>Përveç një plake</b><i>(gruas së tij)</i><b>, që mbeti me të dënuarit. -</b> Ajo ishte gruaja e Lutit. Ajo mbeti me ata që u ndëshkuan, sepse nuk e pasoi fenë e Lutit dhe e refuzoi besimin e tij."},"37:136":{"text":"<b>Pastaj Ne i shkatërruam të tjerët. -</b> Allahu i Lartësuar e ktheu përmbys atë vend. Në ajete të tjera thuhet: “Në kohën e lindjes së diellit, ata i përfshiu një ushtimë e tmerrshme. Dhe Ne i përmbysëm <i>(Qytetet)</i> dhe lëshuam mbi ta reshje si deltinë e pjekur.” Mbetën ashtu, derisa u ftohën."},"37:137":{"text":"<b>Ju</b><i>(o banorë të Mekës) </i><b>me siguri kaloni aty pranë</b><i>(rrënojave)</i><b>ditën dhe natën </b><i>(gjatë udhëtimeve)</i><b>. -</b> Ju kaloni pranë vendbanimeve të tyre gjatë ditës dhe natën. Ju kaloni shpesh në ato vende dhe e dini shumë mirë se çfarë u ndodhi atyre."},"37:138":{"text":"<b>Atëherë, a nuk po llogjikoni? -</b> A nuk mendoni për këto shenja e argumente të lëna nga Zoti dhe të hiqni dorë nga çdo veprim që është i dënueshëm?!"},"37:139":{"text":"<b>Edhe Junusi qe nga të dërguarit Tanë. -</b> Allahu i Madhëruar e lëvdon adhuruesin dhe Profetin e Tij të dashur, Junusin të birin e Metteas ashtu siç lëvdoi edhe vëllezërit e tij profetë. Ai e dalloi atë duke e bërë profet dhe e ngarkoi me misionin që të ftonte njerëzit në rrugën e Allahut. Allahu i Madhëruar na tregon se Junusi kaloi një sprovë, por Ai e shpëtoi për shkak të imanit të çiltër dhe për shkak të veprave të tij të mira."},"37:140":{"text":"<b>Kujto kur ai vrapoi</b><i>(si një rob i aratisur)</i><b>drejt anijes që ishte e mbushur plot e përplot</b><i>(me udhëtarë)</i><b>! Dhe hodhi short</b><i>(me udhëtarët se kush duhej flakur nga anija)</i><b>, por humbi</b><i>(ndaj e hodhën në det)</i><b>. -</b>Junusi u largua, duke bërë kështu një vepër që Zoti nuk e donte. Ai mendoi se Zoti nuk do ta ndëshkonte për të. Allahu i Madhëruar nuk na ka treguar se çfarë vepre bëri Junusi, që Ai nuk e pëlqeu, sepse, me sa duket, është e panevojshme; në të kundërt, do të na kishte njoftuar. E rëndësishme në gjithë këtë histori është se Junusi bëri një gabim, për të cilin Zoti i dha një mësim të mirë, edhe pse ai ishte nga profetët e Tij të nderuar. Sidoqoftë, Allahu e shpëtoi, pas këtij mësimi që i dha, dhe largoi nga ai çdo vuajtje. Allahu i Madhëruar bëri të mundur që më pas të ndodhnin shumë gjëra të mira, që do të rregullonin gjendjen e Profetit. Kur Junusi u largua, shkoi në një anije, e cila, siç thotë Zoti: \"ishte e mbushur plot e përplot <i>(me udhëtarë)</i>”, pra, ishte e tejmbushur me njerëz. Kur panë se anija ishte tej mase e rënduar dhe në rrezik për t’u mbytur të gjithë, njerëzit vendosën që ta lehtësonin peshën e saj duke hedhur në det disa nga udhëtarët. Duke qenë se nuk mund ta zgjidhnin se kë do të hidhnin, ata vendosën ta bënin me short. Kujt t’i binte shorti, do të hidhej në det. Kur Allahu i Lartësuar dëshiron diçka, e lehtëson rrugën e realizimit të saj. Allahu tha: \"... Dhe hodhi short <i>(me udhëtarët se kush duhej flakur nga anija)</i>, por humbi <i>(ndaj e hodhën në det)</i>.\" Pra, shorti i ra Junusit (a.s), dhe kështu ata e hodhën në det.","ayah_keys":["37:140","37:141"]},"37:141":"37:140","37:142":{"text":"<b>Atë e gëlltiti peshku i madh dhe e meritoi atë dënim. -</b> Një peshk i madh e gëlltiti Junusin pikërisht sepse ai kishte bërë një vepër që kishte zemëruar Zotin. Por Allahu i Lavdëruar thotë:"},"37:143":{"text":"<b>E sikur të mos kishte qenë prej atyre që e madhërojnë shumë Zotin</b><i>(me tesbih)</i><b>, Ai do të mbetej në barkun e peshkut deri në Ditën e Ringjalljes. -</b>Më parë, Junusi kishte qenë adhurues i mirë dhe e lavdëronte Allahun me tesbih dhe tahmid. Madje, edhe në barkun e peshkut të madh, ai lutej me përgjërim e pendim: \"<i>(Kujto)</i> Edhe Dhen-nunin <i>(Junusin)</i> kur iku i zemëruar <i>(prej popullit të tij)</i> dhe mendoi se nuk do ta dënonim! Por, në thellësitë e errësirës, ai tha: “Nuk ka Zot tjetër <i>(të denjë për adhurim)</i> përveç Teje! Qofsh i lavdëruar! Unë i bëra padrejtësi vetes sime!” Ne iu përgjigjëm atij dhe e shpëtuam nga trishtimi. Kështu i shpëtojmë Ne besimtarët.\" [Junus 87, 88]. Nëse nuk do të kishte bërë vepra të mira dhe të sinqerta më parë: \"Ai do të mbetej në barkun e tij <i>(peshkut)</i> deri në Ditën e Ringjalljes.\" Ai peshk do të ishte varri i tij, por Allahu e shpëtoi pikërisht për adhurimet e tij të sinqerta dhe lavdërimet e shumta për Të. Kështu i shpëton Allahu besimtarët e sinqertë, kur ata bien në vështirësi. Gjynahet e tyre nuk e bëjnë Allahun të harrojë mirësitë, adhurimet dhe sinqeritetin e tyre.","ayah_keys":["37:143","37:144"]},"37:144":"37:143","37:145":{"text":"<b>Ne e nxorëm atë në një breg të zhveshur e të shkretë, -</b>Peshku e hodhi në një tokë të shkretë, ku nuk banonte askush, dhe ndoshta ishte e shkretë edhe nga bimësia dhe pemët, pra, që nuk mund të gjeje asnjë hije ku të fusje kokën.<b>ashtu të sëmurë. -</b> Junusi ishte në një gjendje shumë të rëndë, i sëmurë dhe i lënduar thellë në shpirt. Ai ishte i dëmtuar në trup për shkak të qëndrimit të gjatë në barkun e peshkut. Ai dukej si një zog i vogël i sapodalë nga veza."},"37:146":{"text":"<b>Dhe bëmë që të mbijë pranë tij një bimë kungulli. -</b> Kjo i mundësoi që të kishte hije të gjerë dhe që t'i mbante larg insektet dëmtuese. Kështu po dukeshin mëshira dhe përkujdesi i Zotit, pas këtij mësimi të mirë. Pasi e shëroi dhe u kujdes për të, Allahu i Madhëruar vijoi ta plotësonte mirësinë e Tij ndaj Junusit, Profetit të tij të dashur, të cilin dëshiroi ta mësonte dhe edukonte."},"37:147":{"text":"<b>Pastaj, Ne e dërguam atë</b><i>(me detyrë)</i><b>te njëqind mijë e më shumë</b><i>(njerëz)</i><b>-</b> Ai e dërgoi si profet në një popull që ishte më shumë se 100 mijë njerëz. Kjo ishte një ndër mirësitë më të mëdha që Allahu i Lartësuar i dhuroi Junusit."},"37:148":{"text":"<b>dhe ata i besuan. -</b>Të gjithë ata e besuan dhe e pasuan Junusin, dhe kështu ata do të përfshihen në peshoren e tij të mirësive.<b>Ne i lamë të jetonin për një kohë. -</b> Zoti e largoi dënimin nga populli i Junusit, edhe pse ai gati sa nuk i përfshiu të gjithë. I Lartësuari thotë: \"Përse nuk pati ndonjë vend, banorët e të cilit të besonin dhe t’u bënte dobi besimi i tyre, përveç popullit të Junusit? Kur ata besuan, Ne ua larguam dënimin poshtërues në jetën e kësaj bote dhe i lejuam të jetojnë deri në një afat të caktuar.\" [Junus 98.]"},"37:149":{"text":"<b>Tani pyeti ata</b><i>(o Muhamed)</i><b>: “Vallë Zotit tënd i takojnë vajzat, kurse atyre u takojnë djemtë?” -</b>Pyeti këta idhujtarë, që adhurojnë idhuj ose melekët, duke pretenduar se melekët janë bijat e Allahut! Folu atyre që i bëjnë shirk Zotit dhe e përshkruajnë atë me diçka që nuk i shkon madhështisë së Tij. Vallë, Zotit i takojnë vajzat, kurse atyre djemtë? Ky është një gjykim shumë i keq, së pari, sepse pretendon se Zoti ka fëmijë dhe, së dyti, pretendon se Atij i takon ajo kategori e fëmijëve që konsiderohet më pak e preferuar ndër ju dhe të cilën ju nuk i doni për veten tuaj. I Madhëruari thotë në një ajet tjetër: \"Ata shpifin se Allahu ka <i>(si fëmijë)</i> vajzat - i pastër qoftë Ai nga përshkrimet e tyre! - ndërsa për veten e tyre zgjedhin çfarë ua ka ënda <i>(djemtë)</i>. Kur ndonjëri prej tyre përgëzohet se i ka lindur vajzë, fytyra i nxihet dhe ai mbushet plot dëshpërim. Fshihet prej njerëzve për shkak të së keqes që i përcjellin. A ta mbajë atë, ashtu i turpëruar, apo ta mbulojë atë <i>(të gjallë)</i> në dhé? Sa i keq është gjykimi i tyre!\" [Nahl 57 – 59]. Ata bënë padrejtësi edhe në një aspekt tjetër, kur thanë se melekët janë bija të Zotit. Për këtë arsye, Allahu i Madhëruar e nxjerr në pah mashtrimin e tyre, kur thotë:"},"37:150":{"text":"<b>Mos vallë Ne i krijuam melekët femra dhe ata ishin dëshmitarë? -</b> Mos, vallë, ishin dëshmitarë kur Zoti i krijoi melekët? Kjo tregon se ata i thanë ato fjalë pa asnjë lloj diturie, pra, ishin thjesht trillime pa bazë për Zotin. Të shumta janë shpifjet dhe trillimet e tyre për Zotin."},"37:151":{"text":"<b>Vini re se si trillojnë e thonë:“Allahu ka lindur fëmijë.” -</b> Duke gënjyer haptas, ata thanë: “Allahu ka lindur fëmijë.”"},"37:152":{"text":"<b>Nuk ka dyshim se ata janë gënjeshtarë. - </b>Pa dyshim që kjo është gënjeshtër dhe ata janë mashtrues."},"37:153":{"text":"<b>Mos, vallë, Ai i ka bërë vajzat më të zgjedhura se djemtë? -</b> Mos, vallë, Zoti e bëri këtë përzgjedhje? Ç’është ky gjykim i padrejtë?!"},"37:154":{"text":"<b>Ç'është me ju, si gjykoni kështu? A nuk po mendoni? -</b> A nuk po mendoni fare në ato që thoni? Nëse do të mendoheshit, nuk do të nxirrnit të tilla shpifje.","ayah_keys":["37:154","37:155"]},"37:155":"37:154","37:156":{"text":"<b>Apo mos vallë keni ndonjë provë të sigurt për atë që thoni?! -</b> Mos, vallë, keni ndonjë argument të fortë dhe të qartë nga ndonjë Shpallje e Zotit ose nga ndonjë profet? Asgjë nga këto nuk është dhe nuk do të ndodhë."},"37:157":{"text":"<b>Atëherë silleni librin tuaj, nëse thoni të vërtetën! -</b> Kështu, çdokush që bën një pohim për Allahun e nuk sjell asnjë argument të pranueshëm nga ligji i Allahut, ai konsiderohet mashtrues dhe i padrejtë, që ka bërë një padrejtësi shumë të madhe, që ka folur për Allahun pa dije."},"37:158":{"text":"<b>Ata</b><i>(idhujtarët)</i><b>kanë trilluar edhe lidhje farefisnore mes Tij dhe xhindeve. Por, xhindet e dinë mirë se ata</b><i>(idhujtarët)</i><b>do të jenë në zjarr. -</b> Këta idhujtarë shpifin e thonë se melekët janë bijat e Allahut, kurse nënat e tyre janë femrat e xhindëve. Kështu, ata shpifin se mes Allahut dhe xhindëve ekziston një lidhje e tillë. E si mund të jetë kështu, kur xhindët e dinë mirë se do të ringjallen e do të merren në llogari në Ditën e Gjykimit dhe do të dënohen e shpërblehen si gjithë të tjerët?! Ata janë thjesht robër dhe krijesa të dobëta, prandaj si mund të pretendosh se kanë një lidhje të tillë me Allahun?"},"37:159":{"text":"<b>I madhëruar qoftë Allahu nga ajo që ata i përshkruajnë. -</b> Allahu është Mbretëruesi i Madhëruar, Ai është i Plotë, Absolut, i Butë dhe i Mëshirshëm. Ai nuk nxitohet të ndëshkojë këta keqbërës, që e përshkruajnë me këto atribute jo të vërteta."},"37:160":{"text":"<i>(Të gjithë ata trilluan gënjeshtra) </i><b>Përveç robërve të sinqertë të Allahut. -</b> Ai dëshmon se ajo me të cilën e përshkruajnë besimtarët e sinqertë është e drejtë, sepse ata e përshkruajnë Atë veçse me atë që është e drejtë dhe që i shkon madhështisë së Tij. Për këtë arsye, ata quhen të sinqertë dhe të vërtetë. Ata flasin veçse me argument dhe dritë nga Zoti."},"37:161":{"text":"<b>E, as ju dhe as ata që ju i adhuroni</b><i>(idhujt)</i><b>, Nuk mund ta çoni në humbje askënd, Përveç atyre që do të hidhen në Xhehenem. -</b>Mësojeni dhe nguliteni mirë në mendje, o idhujtarë, se as ju dhe as ajo që ju adhuroni veç Allahut nuk mund që të devijoni dhe të largoni nga drita e Allahut askënd, veçse nëse Allahu e ka përcaktuar dhe e ka vendosur diçka të tillë. Vetëm ata që Zoti i ka vendosur më parë se do të jenë banorë të Zjarrit, vetëm ata janë të humbur, sepse udhëzimi dhe humbja janë tërësisht në dorë të Allahut dhe idhujtarët janë të pafuqishëm që të humbasin e të devijojnë dikë pa lejen dhe urtësinë e Allahut. Kjo tregon mangësinë e idhujve, nga njëra anë, dhe pushtetin e plotë të Allahut, nga ana tjetër. Për këtë arsye, as të mos ju shkojë ndër mend se mund të devijoni adhuruesit e Tij të sinqertë, që Ai i ka zgjedhur për Veten e vet. Ata janë \"muflihin\", pra, do të arrijnë çdo të mirë dhe do të shpëtojnë nga çdo e keqe, si në dynja, edhe në ahiret.","ayah_keys":["37:161","37:162","37:163"]},"37:162":"37:161","37:163":"37:161","37:164":{"text":"<b>Çdonjëri prej nesh</b><i>(melekëve)</i><b>ka një vend</b><i>(e detyrë)</i><b>të caktuar. -</b> Në këtë ajet jepet pastërtia e melekëve nga ajo që idhujtarët shpifin për ta dhe faktin se ata janë robër të bindur dhe të mirë të Allahut. Ata kurrë nuk ia kthejnë fjalën Allahut, as edhe për një çast të shkurtër sa një pulitje sysh. Për secilin nga ata, Allahu ka dhënë një detyrë dhe pozicion të caktuar, që nuk e tejkalojnë apo ndryshojnë. Melekët nuk kanë asnjë çështje në dorë."},"37:165":{"text":"<b>Ne</b><i>(melekët)</i><b>qëndrojmë të rreshtuar në rreshta</b><i>(në adhurim për Zotin)</i><b>, -</b> Ata rrinë të rreshtuar, të gatshëm për t'i shërbyer Allahut të Madhëruar dhe në bindje të urdhrave të Tij."},"37:166":{"text":"<b>Dhe ne e lavdërojmë Atë</b><i>(Allahun)</i><b>me tesbih </b><i>(duke thënë subhanall-llah)</i><b>. - </b>Melekët e madhërojnë Allahun me tesbih, duke e dëlirësuar nga çdo mangësi apo përshkrim që nuk i shkon për shtat madhështisë së Tij. Atëherë, si mund të pretendohet se ata janë partnerë dhe ndihmës të Allahut? I lartësuar qoftë Allahu i Madhëruar!"},"37:167":{"text":"<b>Dhe kishte nga ata</b><i>(idhujtarët mekas)</i><b lang=\"sq\" class=\"sq \">që thoshin: Sikur të kishim pasur ndonjë libër nga të parët Ne, me siguri do të kishim qenë rob të sinqertë të Allahut\". Ata e mohojnë atë</b><i>(Kur’anin)</i><b>. -</b>Allahu i Lartësuar na njofton se idhujtarët shtireshin sikur donin që të ishin të udhëzuar, prandaj thoshin: \"Po të kishim ndonjë libër nga të parët, do të ishim robër të sinqertë të Allahut. Po të na vinte edhe ne ndonjë shpallje e kujtim nga Zoti, ashtu siç u erdhën popujve të shkuar, ne do të ishim të sinqertë në adhurimin e Allahut si një i vetëm.” Por Allahu i Lartësuar thotë: \"Ata e mohojnë atë <i>(Kur’anin)</i>.\" Domethënë, ata gënjenin, sepse atyre u erdhi Libri më i mirë, por refuzuan ta pasonin. Kështu u kuptua se ata e refuzonin me forcë dhe urrejtje të vërtetën, madje e luftonin atë. Por:","ayah_keys":["37:167","37:168","37:169"]},"37:168":"37:167","37:169":"37:167","37:170":{"text":"<b>Por, shpejt do ta mësojnë</b><i>(çfarë i pret)</i><b>. -</b> Ata do ta shohin ndëshkimin, kur t'i godasë. Gjithashtu, të mos mendojnë se në këtë botë kanë për të fituar mbi të vërtetën dhe pasuesit e saj. Allahu i Lavdëruar thotë:"},"37:171":{"text":"<b>Tashmë, Fjala Jonë u është dhënë më parë robërve tanë të dërguar se ata, pa dyshim do të ndihmohen </b><i>(nga Ne)</i><b>dhe se Forcat Tona ato me siguri do të jenë ngadhënjimtare. -</b>Ky është premtimi i Allahut, që kurrë nuk mund të thyhet. Të dërguarit dhe adhuruesit e Tij të sinqertë kanë për të triumfuar gjithmonë! Ata do të arrijnë çdo mirësi e do të shpëtojnë nga çdo ligësi. Ata do të dalin fitimtarë mbi të gjithë të tjerët, sepse është Allahu Ai që u jep fitoren dhe i mbështet me ndihmën e Tij të fuqishme. Kështu, atyre u mundësohet që ta përkryejnë dhe shfaqin haptas fenë e tyre. Ky është një përgëzim i mrekullueshëm për të gjithë ata që përshkruhen si <i>“xhundu-Allah”</i> - ushtri e Allahut. Nëse i përmbahen dhe zbatojnë fenë e Allahut në veten e tyre dhe luftojnë kundër atyre që Allahu ka urdhëruar që të luftohen, atëherë ta dinë se fitorja është e tyre dhe Allahu është me ta.","ayah_keys":["37:171","37:172","37:173"]},"37:172":"37:171","37:173":"37:171","37:174":{"text":"<b>Prandaj, largohu prej tyre për njëfarë kohe, -</b> Ky është një urdhër drejtuar Profetit të Tij, që të distancohej nga ata që tregoheshin kokëfortë e nuk e pranonin të vërtetën, sepse tashmë nuk kishte mbetur gjë tjetër për ta, veçse t'u zbriste dënimi i Zotit."},"37:175":{"text":"<b>Dhe vështro</b><i>(kur t'i përfshijë ndëshkimi)</i><b>se edhe ata do ta shohin </b><i>(ndihmën tonë për besimtarët)</i><b>. -</b> Le të presin dhe të shohin se si do t'i godasë dënimi i Allahut. Pa dyshim që ai do të bjerë i ashpër mbi ta."},"37:176":{"text":"<b>Mos vallë, ata duan ta shpejtojnë ndëshkimin tonë</b><i>(për ta)</i><b>?</b><b>Kur, ai</b><i>(dënimi)</i><b>të zbresë, i keq do të jetë mëngjesi i atyre që qenë paralajmëruar. -</b>Kur ai dënim të zbresë në vendin e tyre ose pranë tyre, ai do të jetë një agim i tmerrshëm, sepse është agimi i ligësisë, dënimit dhe shfarosjes. Më pas, Allahu i Lartësuar e porosit për t'u larguar prej tyre, duke paralajmëruar se koha e ndëshkimit po afron dhe shpejt do të përmbushet.","ayah_keys":["37:176","37:177"]},"37:177":"37:176","37:178":{"text":"<b>Prandaj, largohu prej tyre për njëfarë kohe! Dhe vështro</b><i>(kur t'i përfshijë ndëshkimi)</i><b>se edhe ata do ta shohin </b><i>(ndihmën tonë për besimtarët)</i><b>. -</b>Për këtë arsye, ju mbetet veçse të shihni, sepse edhe ata të mjerë do të shohin atë që do t'i godasë. Në këtë sure u përmendën shumë nga fjalët e shëmtuara dhe trillimet e idhujtarëve për përshkrimin e Allahut. Për këtë arsye, në fund të kësaj sureje, Allahu i Madhëruar e dëlirëson Veten e vet nga ato shpifje e trillime dhe thotë:","ayah_keys":["37:178","37:179"]},"37:179":"37:178","37:180":{"text":"<b>I lartësuar qoftë Zoti yt, Zoti i gjithfuqishëm! Ai është i pastër nga ajo çfarë i përshkruajnë ata. -</b> Pra, u dëlirësoftë dhe lartësoftë Zoti i krenarisë, Ngadhënjimtari, i Cili ka nënshtruar gjithçka nën pushtetin dhe fuqinë e Tij. Allahu i Madhëruar qëndron lart dhe larg çdo përshkrimi të padenjë dhe të pavërtetë që idhujarët bëjnë për Të."},"37:181":{"text":"<b>Paqja</b><i>(e çdo mirësi)</i><b> qoftë mbi të Dërguarit</b><i>(e Allahut)</i><b>. -</b> Paqja qoftë mbi të dërguarit, sepse ata janë të pastër dhe të ruajtur nga gjynahet dhe padrejtësitë. Ata janë të ruajtur në gjithçka me të cilën e përshkruajnë Krijuesin e qiejve dhe të Tokës."},"37:182":{"text":"<b>Dhe të gjitha lavdërimet qofshin për Allahut, Zotin e gjithësisë! -</b>Të gjitha lavdërimet pa përjashtim, me të gjitha shkaqet dhe me të gjitha rrugët e tregimit të tyre, i përkasin Allahut! Ai është i lavdëruar për të gjitha cilësitë e Tij të plota dhe madhështore, për të gjitha veprat e Tij të mrekullueshme, me të cilat Ai kujdeset për të gjithë botën dhe rregullon çështjet e saj. Ai është i lavdëruar për të gjitha mirësitë që dhuron dhe për të gjitha fatkeqësitë dhe ligësitë që largon e nga të cilat na ruan. Allahu kujdeset për krijimin e Tij dhe për të gjitha çështjet e tyre, sa herë që ato lëvizin ose qëndrojnë në prehje dhe në çdo gjendje e kohë. Allahu është Ai që i bën të gjitha dhe kujdeset për gjithçka. Ai është i pastër, i dëlirë dhe i lartësuar nga çdo mangësi e cenim. Ai është i Lavdëruari, sepse është i Plotë dhe Absolut në çdo aspekt. Atë e duan dhe e madhërojnë krijesat e zgjedhura. Profetët e Tij janë të dorëzuar ndaj Tij dhe Ai i ka siguruar nga çdo e keqe. Edhe ata që pasojnë profetët e Tij dhe shpalljet e Tij do të jenë të sigurt në këtë jetë dhe në ahiret, kurse armiqtë e tyre do të jenë të shkatërruar dhe të kërcënuar në të dyja jetët.<i lang=\"sq\" class=\"sq \">Këtu përfundon tefsiri i sures Safat, që u shkrua nga dora e Abdurahman ibn Nasir el Sadi, në 6 Sheual të vitit 1343.Paqja, bekimet dhe mëshira e Allahut qofshin mbi profetin tonë Muhamed! Të gjitha lavdërimet qofshin për Allahun, me bujarinë e të Cilit përkryhen veprat e mira!</i>"}}
{"35:1":{"text":"<b>I lavdëruar qoftë Allahu, Krijuesi i qiejve e i tokës </b><i>(nga asgjëja)</i><b>, -</b>Allahu i Lartësuar e lavdëron veten e Vet për krijimin e qiejve dhe të tokës dhe të çdo krijese në to. Ai e lavdëron veten sepse ky krijim madhështor tregon për pushtetin e Tij të gjerë, sundimin e Tij gjithëpërfshirës, për mëshirën e Tij të pashembullt, për urtësinë e Tij të paanë e diturinë e Tij të pafund. Pasi përmendi faktin që Ai është Krijuesi i gjithçkaje, vijoi të përmendë edhe çështjet e tjera plotësuese, që janë domosdoshmëri për krijesat:<b>i Cili i bëri melekët të dërguar me nga dy, tre dhe katër palë krahë. -</b>Melekët e Zotit janë zbatuesit e urdhrave të Tij të krijimit dhe të përkujdesit për krijesat. Ata janë të ngarkuarit e Zotit për trasmetimin e urdhëresave dhe ligjeve të Tij fetare. Vërej me kujdes kur Allahu thotë: \"… i Cili i bëri melekët të dërguar...\" Kjo fjali i përfshin të gjithë melekët e Zotit, gjë që tregon se të gjithë melekët e Zotit janë rob të bindur dhe të nënshtruar ndaj Tij. Duke përshkruar melekët, Allahu i Madhëruar thotë: \"... nuk e kundërshtojnë Allahun për asgjë që Ai i urdhëron. Ata zbatojnë gjithçka për të cilën urdhërohen.\" [Tahrim 6]. Duke qenë se melekët përmbushin urdhrat e Tij, Allahu i Madhëruar përmend forcën e tyre të madhe, shpejtësinë dhe saktësinë e përmbushjes së detyrave të tyre. Ai na tregon se i ka bërë melekët: \"...me nga dy, tre dhe katër palë krahë”, që të fluturojnë me shpejtësi në zbatimin e detyrave të Zotit. Ai i ka bërë ata me dy, tre dhe katër palë krahë, sipas urtësisë së Tij.<b>Ai shton në krijim çfarë të dojë. Me të vërtetë, Allahu është i Plotfuqishëm për gjithçka. -</b>Allahu i Madhëruar veçon disa krijesa nga disa të tjera me cilësi të spikatura, për shembull, me forcë të madhe ose bukuri, me gjymtyrë të shtuara më shumë nga e zakonshmja, me zë të bukur që të mahnit etj."},"35:2":{"text":"<b>Atë që Allahu ua dhuron njerëzve nga Mëshira e Tij, askush nuk mund ta pengojë e atë</b><i>(mirësi)</i><b>që Ai e ndal, askush përveç Tij nuk mund ta japë; -</b>Çdo gjë që Ai e dëshiron mund ta realizojë dhe askush nuk mund ta pengojë Atë. Nga këto çështje janë edhe shtesat dhe ndryshimet që Ai bën në disa nga krijesat e Tij. Në vijim, Allahu i Lartësuar na tregon për faktin se Ai është i vetmi që përkujdeset dhe rregullon çështjet e krijesave, që jep dhe privon, ashtu siç e kërkon urtësia e Tij. Ai thotë:<b>Ai është Ngadhënjimtari, i Gjithëdituri. -</b>Kjo është një nxitje për ta lidhur zemrën veçse me Allahun e Madhëruar dhe që t'i shprehësh Atij varfërinë dhe nevojën e madhe, në të gjitha aspektet. Vetëm Atij t'i përgjërohesh dhe t'i lutesh dhe vetëm Atij t'i frikësohesh dhe tek Ai të shpresosh. Ai është Ngadhënjimtari i Plotfuqishëm, që ka nënshtruar çdo krijesë. Ai është i Urti, që çdo gjë e vendos në vendin e vet dhe i jep atë që meriton."},"35:3":{"text":"<b>O njerëz! Kujtoni me mirënjohje të mirat e Allahut për ju! -</b>Allahu i Lartësuar i urdhëron të gjithë njerëzit që të kujtojnë mirësitë dhe begatitë e shumta që Ai u ka dhuruar. Ky është nje urdhër që përfshin jo vetëm kujtimin dhe përmendjen e mirësive me fjalë, duke e lavdëruar Allahun që ua ka dhuruar, por edhe me zemër dhe trup, duke ndier mirënjohje dhe duke e lavdëruar përmes nënshtrimit dhe të jetuarit sipas urdhëresave të Tij. Kur njeriu kujton mirësitë e Zotit, nxit tek ai mirënjohjen dhe dashurinë për Atë. Në vijim, Allahu përmend disa mirësi që konsiderohen si themelore: krijimin dhe furnizimin me mirësitë e domosdoshme për krijesën. Ai thotë:<b>A ka ndonjë zot tjetër që ju furnizon ju nga qielli e nga toka? -</b>Duke qenë se nuk ka asnjë zot tjetër veç Allahut, që i krijon dhe furnizon krijesat nga qielli dhe Toka, atëherë nga kjo del si përfundim se Allahu është Ai që meriton adhurimin e krijesave, dhe nënshtrimin e plotë të tyre ndaj Tij. Për këtë arsye:<b>Nuk ka zot tjetër</b><i>(që e meriton adhurimin) </i><b>përveç Tij. Atëherë si po largoheni nga e vërteta? -</b>Si mund ta lejoni veten të largoheni nga adhurimi i Atij që është Krijuesi dhe Furnizuesi i vetëm, dhe t'i nënshtroni asaj që është krijesë nevojtare, e cila gjithashtu ka nevojë për Zotin?!"},"35:4":{"text":"<b>Dhe nëse ata të mohojnë ty, dije se edhe të dërguarit para teje janë mohuar. -</b>Nëse të mohojnë ty, o Profet, atëherë mendohu pak për profetët para teje dhe le të jenë ata si shembull për ty. Dije se:<b>Por, vetëm te Allahu do të kthehen</b><i>(për gjykim)</i><b>të gjitha çështjet. -</b>Kështu ka qenë dhe do të jetë gjithmonë: Allahu i shkatërron mohuesit dhe kundërshtarët e profetëve dhe u dhuron fitoren profetëve dhe besimtarëve të tyre të denjë dhe të sinqertë."},"35:5":{"text":"<b>O njerëz! Nuk ka dyshim se premtimi i Allahut është i vërtetë. -</b>Premtimi i Allahut se do t'ju ringjallë për t'ju shpërblyer ose ndëshkuar për veprat tuaja është i vërtetë dhe të mos kini asnjë dyshim për këtë! Kurrë të mos dyshoni për këtë të vërtetë, për të cilën kanë ardhur të qarta të gjitha argumentet logjike dhe tekstuale nga Zoti, në të gjitha Shpalljet që ka zbritur në tokë. Atëherë, duke qenë se kjo është diçka e vërtetë dhe premtimi i Zotit i sigurt, ju duhet të përgatiteni seriozisht për atë ditë. Koha është gjëja më e vyer, të cilën duhet ta mbushim me vepra të mira dhe nuk duhet të lejoni që për këtë t'ju pengojë askush:<b>Prandaj mos lejoni që t'ju mashrojë jeta e kësaj bote ... -</b>Mos u mashtroni nga jeta e dynjasë, me kënaqësitë, stolitë dhe bukuritë e saj, dhe kjo t'ju shmangë nga qëllimi përse Zoti ju krijoi.<b>...dhe mos lejoni që Kryemashtruesi</b><i>(shejtani)</i><b>t'ju largojë nga Allahu</b><i> (me mashtrimet e tij)</i><b>. -</b>Mos ndiqni hapat e shejtanit të mallkuar dhe mos bini pre e kurtheve të tij! Shejtani është mashtrues i madh dhe armiku juaj real. Për këtë arsye, si të tillë konsiderojeni atë!"},"35:6":{"text":"<b>Shejtani është armiku juaji. Prandaj edhe ju konsiderojeni si armik! -</b>Asnjëherë mos e harroni armiqësinë që Ai fsheh në vete kundër jush dhe asnjëherë mos e shpërfillni luftën me të, në çdo çast të jetës suaj. Ai ju sheh ju dhe ju nuk e shihni. Ai gjithmonë është në gatishmëri, që t'ju dëmtojë dhe largojë nga Zoti juaj.<b>Ai i fton ithtarët e vet, për t’i bërë banorë të zjarrit. -</b> Ky është qëllimi i tij për ata që e pasojnë. Ai synon t'i poshtërojë ata me dënimin më të ulët, nënçmues dhe të rëndë. Në vijim, Allahu i Madhëruar na tregon se njerëzit ndahen në dy grupe, në varësi të bindjes ndaj shejtanit dhe pasimit të rrugës së tij, dhe na tregon, gjithashtu, edhe shpërblimin e tyre. Ai thotë:"},"35:7":{"text":"<b>Ata që mohuan </b><i>(Allahun) </i><b>do të kenë një dënim të ashpër... -</b>Këta e refuzojnë me forcë besimin e pastër, në të cilin ftuan profetët dhe e qartësuan plotësisht përmes Shpalljes. Për këta të mjerë, Allahu thotë që: \"... do të kenë një dënim të ashpër.\" Ai është një dënim shumë i rëndë, të cilin ata do ta përjetojnë në zjarrin e Xhehenemit, ku do të jenë përgjithmonë. Ndryshe është gjendja e besimtarëve:<b>... kurse ata që besuan dhe bënë vepra të mira, do të kenë falje</b><i>(të gjynaheve)</i><b>dhe shpërblim të madh. -</b>Këta besojnë me zemrat e tyre gjithçka që Zoti urdhëron që të besohet. Përveç që besojnë me zemër, ata bëjnë vepra të mira, vepra në të cilat i fton imani i tyre, dhe jetojnë sipas këtij imani. Ata bënë vepra 'të mira' dhe përmirësuese të gjendjeve të tyre. Për këta fatlumë, Allahu thotë që: \"... do të kenë falje <i>(të gjynaheve)</i> dhe shpërblim të madh.\". A do t'u mbulohen dhe fshihen gjynahet e tyre, gjë kjo e cila do të thotë se janë të sigurt dhe të shpëtuar nga gjurmët e këqija të gjynaheve dhe dënimit që ato sjellin. Ata do të kenë edhe një shpërblim të madh dhe do të realizojnë gjithçka që synojnë."},"35:8":{"text":"<b>Atëherë a është i njëjtë ai të cilin e joshin veprat e keqia dhe i sheh ato si të mira me atë, që e sheh qartë të vërtetën? -</b>A mund të jetë njëlloj me besimtarin e mirë dhe të udhëzuar drejt dikush të cilit i duket e mirë puna e keqe? Atij i është vënë pas shejtani i mallkuar, që ia zbukuron veprat e këqija dhe të poshtra. Ndërsa besimtarin e sinqertë e ka udhëzuar Allahu i Madhëruar në rrugën e drejtë dhe në fenë e Tij të pastër. A mund të jenë njëlloj këta dy lloj njerëzish? I pari bën vepra të këqija dhe i sheh si të mira, e sheh të vërtetën si kotësi dhe kotësinë e sheh si të vërtetë. I dyti punon bën vepra të mira dhe e sheh të vërtetën të qartë dhe të pastër ashtu siç është. Mësojeni se këta nuk janë kurrsesi njëlloj dhe dijeni se udhëzimi dhe humbja janë në dorën e Allahut të Lartësuar:<b>Allahu e lë në humbje atë që dëshiron dhe e udhëzon atë që dëshiron. Prandaj ti mos u dëshpëro për ta! -</b>Për këtë arsye, mos u shqetëso e dëshpëro për ata të humbur nga rruga e drejtë, të cilëve shejtani i mallkuar ua zbukuroi ligësitë dhe i largoi nga e mira. Dije se në dorën tënde është thjesht kumtimi i qartë i Shpalljes. Ti nuk mund t'i bësh zemrat që të pranojnë të vërtetën dhe as mund të krijosh iman në zemrat e tyre. Allahu është Ai që e bën këtë dhe që do t'i shpërblejë secilin për veprat e bëra.<b>Allahu e di mirë atë që bëjnë ata. -</b>Për këtë arsye, Ai udhëzon në rrugën e drejtë atë që Ai dëshiron dhe gjykon me urtësinë e Tij."},"35:9":{"text":"<b>Është Allahu Ai që i lëshon erërat të cilat formojnë retë</b><i>(plot ujë)</i><b> -</b>Allahu i Madhëruar na tregon për bamirësinë e Tij të gjerë dhe për pushtetin e Tij absolut mbi gjithçka. Allahu na tregon se është Ai: \"... që i lëshon erërat, të cilat formojnë retë <i>(plot ujë)</i>.\" Kështu, Allahu e lëshon shiun dhe jetën mbi një vend të thatë dhe e ngjall, pasi ka vdekur.<b>dhe Ne i drejtojmë ato në një vend të vdekur</b><i>(të thatë)</i><b>dhe e ngjallim tokën pasi është shkretuar. Ja, kështu do të jetë edhe Ringjallja. -</b> Kështu marrin jetë vendet dhe krijesat, ushqehen kafshët dhe përhapen begatitë dhe mirësitë ndër njerëz. Pikërisht kështu siç e ngjall tokën e shkretuar, po ashtu do t’i ngjallë të vdekurit nga varret e tyre, edhe pasi të jenë tretur e zhdukur në tokë. Allahu i Madhëruar ka për të zbritur atë ditë një shi nga qielli dhe trupat do të ribëhen, kurse shpirtrat do të rikthehen në ato trupa, për të dalë të gjallë mbi tokë. Të gjithë do të dalin të gjallë për të qëndruar para Zotit, i Cili ka për të gjykuar me drejtësinë e Tij."},"35:10":{"text":"<b>Kush dëshiron krenarinë</b><i>(le ta dijë se)</i><b>, e tërë krenaria i takon Allahut</b><i>(pra, vetëm prej Tij le ta kërkojë)</i><b>! -</b>Ti që kërkon krenarinë, kërkoje atë prej Atij, në dorë të të Cilit është e gjithë krenaria. Krenaria mund të arrihet veçse nëpërmjet adhurimit dhe bindjes ndaj Tij. Në këtë ajet, Allahu i Lartësuar e sqaron më hollëisht adhurimin dhe mënyrat e shprehjes së tij, kur thotë:<b>Tek Ai ngjiten</b><i>(të gjitha)</i><b>fjalët e mira. Është Ai që i ngre lart punët e mira. -</b>Adhurime nëpërmjet të cilave arrihet krenaria janë edhe ato që Allahu i Lartësuar i ka quajtur <i>“el kelimuŧ-ŧaj-jibu”</i>, pra, fjalët e mira. Këtu bëjnë pjesë: leximi i Kur’anit, i traditës profetike, dijes së dobishme, tesbiĥu, falënderimi dhe mirënjohja ndaj Allahut me fjalë, madhërimi i Allahut nëpërmjet shehadetit dhe çdo fjalë e mirë dhe e dobishme. Këto fjalë të mira ngrihen lart dhe paraqiten tek i Lartësuari. Nëse janë të sinqerta, Allahu i Lartësuar i përmend përmendësit e Tij në Veten e Vet dhe mes melekëve në qiell. Gjithashtu, adhurime janë edhe ato që Allahu i Lartësuar i quan <i>el ameluŝ-ŝaliĥ</i> - vepra të mira të zemrës dhe të gjymtyrëve, të cilat është po Allahu i Lartësuar që i ngre lart, i vlerëson dhe i shpërblen me bujarinë e Tij. Ky është njëri nga kuptimet e ajetit. Në fjalinë: “Edhe veprat e mira, është Ai që i ngre lart”, kundrinori i drejtë janë “veprat e mira”, ndërsa kryefjala është “Ai”, pra, Allahu i Lartësuar. Ndërsa kuptimi tjetër vjen në këtë mënyrë: \"Tek Ai ngjiten fjalët e mira. Ndërsa është puna e mirë ajo që e ngre fjalën e mirë<i>(lart tek Allahu)</i>.\" Ajo që ngrihet lart (kundrinori i drejtë) është “fjala e mirë”. Ndërsa ajo që e ngre lart fjalën e mirë dhe e bën atë të pranuar dhe të dashur tek i Lartësuari është (kryefjala) “puna e mirë”. Kështu, vetëm fjalët e mira të vërtetuara dhe të konkretizuara nga veprat e mira dhe të sinqerta për Allahun, janë ato që ngjiten tek i Lartësuari. Atij që nuk bën vepra të mira, nuk i ngjiten dhe paraqiten as fjalët tek i Lartësuari, dhe kështu ai nuk mund të jetë i përmendur prej të Madhërishmit mes melekëve në qiell. Është shumë qartë se vetëm nëpërmjet veprave të sinqerta dhe fjalëve të mira mund të arrihet krenaria e kërkuar dhe çdo e mirë e dynjasë dhe e ahiretit. Ndërsa veprat e këqija sjellin plotësisht të kundërtën. I Lartësuari thotë:<b>Ata që kurdisin komplote të së keqes, ata do të kenë një dënim të rëndë dhe komplotet e tyre do të dështojnë. -</b>Vepërkëqijtë, përmes dredhive, kërkojnë krenarinë dhe arritjen e qëllimive të tyre. Por dredhitë e tyre, në vend që t'u japin atë që kërkojnë, u kthehen kundër dhe godasin pikërisht thurësit e tyre. Nëse kërkojnë krenarinë nëpërmjet kurtheve dhe dredhive, ata do të përfitojnë veçse poshtërimin, dëshpërimin dhe humbjen. Ata do të poshtërohen dhe ndëshkohen rëndë. Asgjë nga kurthet e tyre nuk do të mund t'i shpëtojë dhe mbrojë. Ato do të shkatërrohen dhe do të zhduken pa lënë gjurmë."},"35:11":{"text":"<b>Allahu ju krijoi prej dheu, pastaj prej një pike uji</b><i>(sperme)</i><b>e pastaj ju bëri çift. Çdo femër mbetet shtatzanë dhe lind veçse me dijen e Tij. -</b>Allahu i Lavdëruar na kujton krijimin e llojit njerëzor dhe kalimin e tij nga një fazë në një fazë tjetër, duke filluar nga një pikë uji, e pastaj i bëri çift. Kështu, Ai ju bën të kaloni fazë pas faze, derisa vjen në fazën kur ju lidh në marrëdhënie të ngushtë bashkëshortore mes burrit dhe gruas. Në fakt, me këtë bashkim synohet lënia e pasardhësve. Por, sidoqoftë, edhe pse martesa është një sebep që e bën të mundur këtë synim, prapëseprapë kjo mund të ndodhë veçse me caktimin dhe dëshirën e Allahut të Madhëruar. Për këtë arsye, Ai thotë: \"Çdo femër mbetet shtatzënë dhe lind veçse me dijen e Tij.\" Po kështu, edhe të gjitha fazat e tjera nëpër të cilat kalon njeriu janë me caktimin dhe lejen e Allahut dhe me urdhrin e Tij. Ai thotë:<b>Askujt nuk i jepet të jetojë gjatë ose t'i shkurtohet jeta, pa qenë kjo e shënuar në Libër</b><i>(Leuhi Mahfudh)</i><b>. -</b>Ai që jeton gjatë, jeton me dijen, lejen e caktimin e Zotit. Edhe nëse dikujt i shkurtohet jeta, për shkak të atyre shkaqeve që Zoti i ka bërë të tilla, kjo ndodh sërish me diturinë e Zotit. Ndër shkaqet që shkutojnë jetën, Profeti ka përmendur zinanë (marrëdhëniet jashtëmartesore), padrejtësinë ndaj prindërve, ndërprerjen e lidhjeve farefisnore e të tjera vepra të ngjashme. Me fjalë të tjera jetëgjatësia ose shkurtimi i saj, me shkak apo pa shkak qoftë, të gjitha rastet janë në dorë të Allahut dhe ndodhin me dijen e Tij. Madje, të gjitha këto Ai i ka shënuar në një libër. Në këtë libër janë shënuar të gjitha sa i ndodhin robit në jetën e tij, në të gjitha kohët.<b>dhe kjo është e lehtë për Allahun. -</b>Dituria e Tij gjithëpërfshirëse e fjalëve e veprave të robërve, shkrimi i të gjitha atyre në libër, ringjallja e tyre pas vdekjes, të gjitha janë të thjeshta për Allahun e Madhëruar. Në këto ajete, Allahu i Lartësuar na tregon disa argumente logjike për vërtetësinë e ringjalljes. Kështu, Ai tregon se si e ngjall tokën pas vdekjes e shkretimit të saj. Ai që e ringjall tokën pasi është shkretuar, Ai ka për t'i ringjallur edhe njerëzit pas vdekjes së tyre. Po kështu, Allahu i Madhëruar përmend faktin se si Ai e bën njeriun që të kalojë nga një fazë në një tjetër. Ai që e krijoi njeriun nga dheu, dhe pastaj e bëri që të kalojë nga një fazë në një tjetër, Ai është i plotpushtetshëm që ta risjellë në jetë ashtu siç ka qenë, dhe kjo është e lehtë për Të. Gjithashtu, Allahu i Madhëruar përmendi faktin se dituria e Tij ka përfshirë çdo pjesë të gjithësisë, qoftë asaj qiellore, qoftë asaj tokësore, qoftë gjërat e imta e të padukshme, qoftë ato të mëdha e gjigande. Ai është i Gjithëditur për ato gjëra që fshihen brenda gjoksit dhe për embrionet e krijuar brenda barkut të nënave. Allahu i Madhëruar është i Gjithëditur edhe për kohën e jetës së krijesave, për shtimin e pakësimin e saj. Të gjitha këto Ai i ka shkruar në një libër. Kur të gjitha këto çështje janë të thjeshta për Të, atëherë vlen të thuhet me bindje se rikrijimi i krijesave e rikthimi i tyre në jetë është më i thjeshtë për Të. I lavdëruar qoftë Allahu, mirësitë e të Cilit janë të shumta e të panumërta. I lavdëruar dhe madhëruar qoftë Ai, që i njoftoi robërit e Tij për çdo mirësi dhe çdo gjë që rregullon çështjet e tyre, të dynjasë dhe të ahiretit!"},"35:12":{"text":"<b>Nuk janë njëlloj dy dete - ky është i ëmbël, i pijshëm dhe i këndshëm dhe ky tjetri është i kripur dhe i hidhur. -</b>Allahu i Lartësuar na njofton rreth pushtetit, urtësisë dhe mëshirës së Tij të pashembullt. Ai i bëri detet dhe lumenjtë si dy mirësi të jashtëzakonshme në dobi të botës tokësore. Ai i dha secilit prej tyre veçori. Urtësia e kërkoi që lumenjtë të kenë ujë të ëmbël, që të mund të përdoret për të pirë e për të vaditur bimësinë. Pinë gjallesat dhe vaditen të mbjellat. Ndërsa detin e bëri të kripur, që të mos prishet ajri që rrethon tokën nga era e atyre që ngordhin në det, Gjithashtu, uji i detit është ujë që rri në një vend dhe nuk lëviz dhe kripa e bën që të mos marrë erë të keqe. Në këtë mënyrë, kafshët që jetojnë në det janë të shijshme dhe të mira. Përveç këtyre, ka edhe shumë mirësi të tjera, që janë të pamundura pa këtë rregull të vendosur nga Zoti. Nga të dyja llojet e ujërave, si ato të kripura, ashtu edhe ato të ëmbla:<b>Prej tyre ju</b><i>(nxirrni e)</i><b lang=\"sq\" class=\"sq \">hani mish të njomë e të freskët dhe nxirrni edhe stoli, që i mbani si zbukurime. Dhe ti i sheh anijet se si çajnë dallgët zhurmshëm, që ju të mund të kërkoni nga të mirat e Tij dhe të bëheni mirënjohës. -</b> Prej tyre nxirren ushqime dhe xhevahire, të cilat ju mundësojnë begati të shumta. Ndër mirësitë e deteve është edhe fakti që nëpër to udhëtojnë edhe anije të shumta, duke lundruar nga një kontinent në tjetër, duke transportuar udhëtarët dhe mallrat e tyre. Kështu përmbushen mirësitë e shumta të Zotit."},"35:13":{"text":"<b>Është Allahu Ai që e fut natën te Dita dhe Ditën te Nata </b><i>(duke shkurtuar herë njërën e herë tjetrën)</i><b>-</b>Kështu, Allahu i Madhëruar, herë e shkurton njërën e herë tjetrën. Sa herë që vjen njëra, largohet tjetra. Ndonjëherë janë njëlloj në kohëzgjatje. Kështu përmbushen shumë nevoja të njerëzve, kafshëve, pemëve e bimëve. Allahu i Lartësuar vendosi dobi të shumta kur nënshtroi diellin dhe hënën, dritën dhe shkëlqimin. Njerëzit gjatë ditës lëvizin e gjatë natës qetësohen. Kur dielli ndriçon, robërit shpërndahen e kërkojnë prej mirësive të Tij. Nëpërmjet ngrohtësisë së diellit, piqen prodhimet dhe pastaj edhe mund të thahen, për t'u ruajtur më gjatë si ushqim në dimër. Kështu arrihen shumë mirësi, që janë nga domosdoshmëritë e jetës. Pa ato, njerëzit nuk do të mund të jetonin.<b>dhe i ka nënshtruar Diellin dhe Hënën që lëvizin sipas një afati të caktuar. -</b>Si dielli dhe hëna lëvizin në orbitën e tyre dhe do të vazhdojnë të lëvizin derisa të dëshirojë Allahu. Por kur të afrohet koha e fundit të kësaj dynjaje, kjo lëvizje do të përfundojë dhe forca e ndikimi i tyre do të ndërpritet. Hëna dhe dielli do të shuhen, ndërsa yjet do të rrëzohen. Në ajete e mësipërme, Allahu i Lartësuar na tregoi shumë nga krijesat madhëshore, të cilat tregojnë për bamirësinë dhe për cilësitë e Tij absolute. Pas këtyre shenjave, Ai thotë:<b>Ky është Allahu, Zoti juaj dhe vetëm Atij i takon i gjithë Sundimi. -</b>Ai që është i vetmi që i krijoi ato krijesa dhe i nënshtroi për dobinë tuaj, Ai duhet të jetë i vetmi që meriton adhurimin. Atij i takon pushteti dhe mbretërimi i gjithçkaje.<b>Dhe ata që ju u luteni përveç Atij, nuk posedojnë as një cipë të hollë</b><i>(si ajo e farës së hurmës)</i><b>. -</b>Idhujt e putat nuk zotërojnë asgjë, as të madhe e as të vogël. Madje as atë që quhet <i>el-kitmir </i>(kështu quhet cipa mbështjellëse e bërthamës së hurmës së palmës), që është gjëja më e pavlefshme dhe më e vogël. Si është e mundur që t’i luten diçkaje që nuk ka në pronësinë e vetasnjë grimcë pushteti, as në qiej dhe as në tokë?!"},"35:14":{"text":"<b>Nëse u luteni atyre, ata nuk e dëgjojnë lutjen tuaj; -</b>Edhe nëse u luteni, ata nuk e dëgjojnë lutjen tuaj, sepse ose janë sende pa jetë, ose të vdekur, ose janë melekë, të cilët janë të përkushtuar për t'iu bindur Zotit të tyre.<b>por, edhe sikur ta dëgjonin, ata nuk mund t'i përgjigjen</b><i>(lutjes suaj)</i><b>. -</b>Por edhe sikur të supozonim se do ta dëgjonin lutjen tuaj, ato nuk do t'i përgjigjeshin, sepse ata nuk zotërojnë gjë dhe shumica e tyre nuk janë të kënaqur dhe as e pranojnë adhurimin që këta të mjerë u përkushtojnë.<b>Në Ditën e Kijametit, ata do ta mohojnë adhurimin tuaj. -</b>Ata do të distancohen prej jush dhe do të thonë: “I dëlirë je, o i Madhëruar! Ti je Zoti ynë, dhe je i pastër nga ajo që ata thonë! Por ata adhuronin xhindët dhe shumica e tyre besonin në ta”. [Sebe' 41].<b>Dhe askush nuk mund të ta thotë ty</b><i>(o njeri)</i><b>, të vërtetën, siç ta thotë Ai, që është i Gjithëditur. -</b>Askush nuk mund të sjellë një lajm të sigurt si Allahu, që është më i Vërteti në lajmet që sjell dhe i Gjithëditur për çdo fshehtësi. Kur Ai të njofton për një lajm, të jesh i sigurt sikur ta shihje me sytë e tu dhe të mos kesh asnjë dyshim për të. Në këto ajete tregohet qartë me argumente e fakte të dukshme e të kuptueshme se Allahu i Madhëruar është i vetmi i Adhuruar me meritë. Askush, përveç Tij, nuk meriton gjë prej adhurimeve. Çdo adhurim tjetër, veç adhurimit të përkushtuar Allahut, është kotësi dhe nuk ka për t'i sjellë adhuruesit të tij asgjë të mirë."},"35:15":{"text":"<b>O njerëz! Ju keni nevojë për Allahun -</b>Allahu i Madhëruar u drejtohet të gjithë njerëzve dhe u tregon për gjendjen e tyrenevojtare, si atribut i tyre i pandashëm. Ai u tregon se ata janë të varfër dhe nevojtarë para Tij nga çdo drejtim.1. Së pari, Ai i bëri që të ekzistojnë. Nëse Ai nuk do t'i bënte të ekzistonin, ata nuk do të ekzistonin.2. Ata janë nevojtarë që Allahu t'i pajisë me fuqi e aftësi, me gjymtyrë e shqisa. Nëse Allahu nuk do t'i pajiste me to, ata nuk do të mund të kryenin asgjë.3. Ata janë nevojtarë që Allahu t'i furnizojë e ndihmojë me mirësi të shfaqura e të fshehura. Nëse nuk do të ishte mirësia, bujaria dhe lehtësimi i veprave nga Ai, asnjë mirësi dhe domosdoshmëri të jetës nuk do të mund të arrinin.4. Ata janë nevojtarë tek Allahu që Ai të largojë prej tyre çdo ligësi e sprovë të rëndë, çdo dëshpërim nga hallet e kësaj dynjaje e të ahiretit. Nëse nuk do të ishte mbrojtja e Tij e mëshirshme dhe largimi i fatkeqësive e rëndesave prej Tij, ato do të ishin të vazhdueshme mbi robin dhe do ta shkatërronin jetën e tij.5. Ata janë nevojtarë për edukimin dhe përkujdesin e Tij (si dhe për rregullimin e veprave nga ana e Tij).6. Ata janë nevojtarë edhe që ta adhurojnë Atë me dashuri. Ata kanë nevojë ta duan Atë, të shpresojnë tek Ai, t'i frikësohen e përgjërohen në adhurime, kanë nevojë t'i shprehin Atij sinqeritetin e plotë në adhurimet e tyre. Kështu lumturohen shpirtrat e tyre dhe gjejnë gëzimin dhe kuptimin e jetës. Nëse Ai nuk do t'i udhëzonte dhe të krijonte në zemrat e tyre këtë besim, ata do të ishin shkatërruar, shpirtrat e tyre do të kishin vdekur, zemrat e tyre do të ishin verbuar dhe gjendja e tyre do të ishte e pashpresë.7. Ata janë nevojtarë që Ai t'u mësojë atë që nuk e dinë dhe t’u japë forcë që të kryejnë atë që u sjell dobi dhe rregullon gjendjen e tyre. Nëse Ai nuk do t'i mësonte, asgjë nuk do të dinin dhe nëse nuk do t'u jepte fuqi të bënin vepra të mira, gjendja e tyre nuk do të përmirësohej.8. Ata janë të varfër e nevojtarë kundrejt Tij me gjithë qenien e tyre, në çdo kuptim e këndvështrim, edhe pse ata nuk e kuptojnë ndonjë aspekt të kësaj nevoje. Më i përkryeri është ai njeri që e ndien nevojën e tij në çdo gjendje e çast, si në çështjet e dynjasë, ashtu edhe në çështjet e fesë dhe besimit. Për këtë arsye, të tillë njerëz i sheh që gjithmonë t'i luten e përgjërohen me këmbëngulje Allahut që kurrë të mos i lerë të mbështeten në forcat e tyre, as një çast të shkurtër sa një pulitje sysh. Ata i luten që Ai t'i ndihmojë e t'u japë dituri e forcë në çdo vepër e çështje. Kjo është një ndjenjë nevoje, që i shoqëron ata në çdo çast të jetës. Këta e meritojnë që Zoti t'i ndihmojë dhe t'i mëshirojë në varfërinë e nevojën e tyre. E si të mos i ndihmojë Ai, që është më i mëshirshëm për ta sesa prindërit për fëmijën e tyre.<b>kurse Allahu është i Pasur dhe i Lavdëruar. -</b>Ai është i pasur dhe s’ka nevojë për asnjë. Atij i takon pasuria e pavarësia e plotë nga çdo aspekt. Allahu nuk ka nevojë për atë që kanë nevojë krijesat e Tij dhe nuk është i varur e nevojtar, siç janë krijesat. E si mund të ketë nevojë Ai që është i Plotë dhe Absolut në cilësitë e Tij. Të gjitha cilësitë e Tij janë të plota dhe absolute, pa asnjë mangësi dhe të gjitha atributet e Tij janë madhështore dhe të bukura. Pjesë e pasurisë dhe e pushtetit të Tij të madh është edhe fakti që Ai i pasuron dhe furnizon krijesat e Tij në dynja dhe në ahiret. Allahu është i Lavdëruari në Veten e Tij dhe në cilësitë e Tij, sepse të gjitha ato janë të bukura. Ai është i Lavdëruari për atributet dhe veprat e Tij, që janë të larta dhe të ndërtuara mbi bujarinë, bamirësinë, drejtësinë, urtësinë e mëshirën. Ai është i Lavdëruar edhe për të gjitha urdhëresat e ndalesat e Tij, për ligjin e Tij të mrekullueshëm, sipas të cilit krijesat duhet ta adhurojnë dhe duhet të ndërtojnë jetën e tyre. Ai është i Lavdëruar e meriton dashurinë e plotë e çdo përlëvdim për ato cilësi e vepra të Tij dhe për gjithçka e çdo ligj, mirësi e porosi që vjen prej Tij. Allahu është i Lavdëruar në pasurinë e Tij dhe faktin që është i Vetëmjaftueshëm. Ai është i Pasur e nuk ka nevojë për lavdërimin e krijesave.Kuptimi i fjalës <i>El Rab</i>: Fjala <b>‘El Rab’</b>vjen në arabisht me katër kuptime. Dykuptime kanë lidhje me Qenien e Allahuttë Madhëruar dhe Veten e Tij, ndërsa dytë tjerat kanë lidhje me veprat e Tij. Dykuptimet që kanë lidhje me Qenien eAllahut të madhëruar janë:<b>1. El Mulk. El Rab</b>do të thotë El Malik -Pronari, Sunduesi. Allahu i Lartësuarthotë: “lilahi ma fis-semauati uel erd” “TëAllahut janë gjithë çka në qiej dhe nëtokë”. Ai thotë gjithashtu: “lil-lahi mulkusemauati uel erd” (Allahut i takonpushteti dhe mbretërimi në qiej dhe nëtokë). Gjithçka në qiej dhe në tokë janëdhe i përkasin Allahut të Lartësuar, janënën pronësinë dhe sundimin e Tij.<b>2. El Sejjid. El Rabu</b> është <b>El Sejidu elMutau,</b> pra, është Zotëria të cilit duhet t’ibinden të gjithë. Ai është i Plotë në tëqenurit Zot. Arabët e quajnë <b>Rab</b> atë qëështë <b>Essejid</b> “Zotëri”. Në suren Jusuf,Allahu i Lartësuar thotë: “O shokët e mitë burgut! Njëri prej jush do t’i japë tëpijë verë zotëriut të vet, ndërsa tjetri dotë kryqëzohet dhe shpezët do të hanënga koka e tij. Çështja për të cilën kërkuatshpjegim, ka marrë fund. Atij, për të cilinbesonte se është i shpëtuar, i tha: “Mëpërkujto mua te zotëriuyt”. Po shejtani ebëri të harronte që ta përkujtonte tezotëriu i tij, e për këtë mbeti në burg disavjet.” Në të gjitha këto raste, fjala <b>rab</b>do të thotë <b>es-sejid</b>, pra, zotëria. Çfarëkuptimi ka kjo fjalë në suren Ihlas:“Allahus-samed”. <b>El Samedu</b> është <b>ElSejidu</b>, të cilit i bindet dhe i nënshtrohetgjithçka dhe tek i cili ngrihen dheparashtrohen të gjitha çështjet. Prandajtë gjitha çështjet e tua parashtroja dhekërkoja veçse Atij që është <b>El Sejid</b> - iPloti në zotërimin dhe sundimin e Tij.Parashtrimi dhe kërkesa e një çështjejeqë askush veç Allahut nuk ka pushtetinpër ta realizuar, te dikush tjetër veçAllahut, konsiderohet shirk ose idhujtarindaj Allahut të Lartësuar. Nëse ia kërkondikujt tjetër veç Allahut, atëherë ti nuk eke kuptuar se Allahu është <b>El Sejid</b> – pra, iPloti në zotërimin e sundimin e Tij. Ajo qëkërkohet është mbështetje e plotë tekAllahu, por edhe kryerja e çdo sebepinjerëzor, që është në mundësinë e robit.Nuk duhet të gabojmë në këto dydrejtime. Ne nuk duhet të bazohemikrejtësisht në ndërmarrjen e masave dhesebepeve njerëzore, por edhe lëniatërësisht e sebepeve është e gabuar.Bazimi krejtësisht në sebepe është kufër,ndërsa lënia e sebepeve tërësisht ështëmendjelehtësi.Dy kuptimet që kanë lidhje me veprat eAllahut të madhëruar janë: <b>et-tedbiru</b>dhe <b>et-terbijetu</b>.<b>1. Et-tedbiru</b> është përkujdesja,rregullimi, administrimi. Allahu është <b>ElMudeb-biru</b>, pra, Kujdestari, Rregulluesidhe Administruesi. Ai përkujdesetadministron dhe rregullon çështjet ekrijesave të Tij. Ai u bën atyre bamirësidhe i trajton me mëshirën e Tij.<b>2. Et-terbijetu</b> - edukimi . Allahu është <b>ElMurabbi</b>, domethënë, Edukuesi,Furnizuesi e Ruajtësi.Kështu, Allahu i Madhëruar ështëKrijuesi, Sunduesi, Rregulluesi dheEdukuesi i krijesave të Tij. Por çfarë rrjedhnga kjo? Ai që ka këto cilësi është i vetmiqë meriton të adhurohet. Allahu ështëZoti i botëve dhe Atij i takon pushtetizotërimi, përkujdesja dhe rregullimi içështjeve të krijesave të Tij.Por diçka duhet të kuptohet mirë.Përkujdesja, edukimi dhe rrergullimi që Aiu ofron krijesave ka lidhje shumë tëngushtë me impenjimin dhe përkushtimine tyre për ta pranuar dhe reaguarkorrektësisht në lidhje me këtëpërkujdesje dhe edukim. Gjithashtu, kalidhje të ngushtë me përkushtimin dhededikimin e krijesave drejt Allahut, Zotittë botëve. Është e vërtetë që Allahu iLartësuar përkujdeset dhe rregullonçështjet e të gjitha krijesave, me një niveltë caktuar përkujdesjeje dhe rregullimi,mohues apo besimtarë, punëmirë apopunëkëqij qofshin ata. Por përkujdesjadhe rregullimi që Ai u ofron të dashurvetë Tij, të cilët janë nënshtruar për taadhuruar si një të vetëm, është diçkatjetër. Disa robër i shtojnë veprat e miradhe adhurimet ndaj Zotit ashtu si Ai kaporositur. Çdo e mirë që ata bëjnë i çondhe i ndihmon ata për të kaluar në njëtjetër punë të mirë. Kështu vazhdojnë,derisa rrethi i punëve të mira që atapunojnë zgjerohet dhe zmadhohet.Profeti a.s. ka thënë: “Ruaje<i>(përgjegjësinë dhe detyrat për)</i> Zotin, tëtë ruajë!”. Pas kësaj, ti je i ruajtur membrojtjen, përkujdesjen dhe ruajtjen eZotit tënd. Kështu, disa robër nësepërpiqeshin të mos i bindeshin Allahut,nuk do të mundeshin, ashtu si disa tëtjerë që, nëse do të përpiqeshin për t’iubindur Allahut, nuk do të mundeshin. Tëdyja grupet hyjnë dhe i nënshtrohenpërkujdesit dhe edukimit që Zoti ofron.Në varësi të përkushtimit dhe dedikimittë krijesave është edhe lloji ipërkujdesjes, rregullimit dhe edukimit qëAllahu i Madhëruar u ofron atyre.Edukimi dhe përkujdesja ndaj krijesavenuk është i njëjtë. Profeti a.s. ka thënë:“Ruaje <i>(përgjegjësinë dhe detyrat për)</i>Zotin, të të ruajë, “Ruaje <i>(përgjegjësinëdhe detyrat për)</i> Zotin që ta gjesh Atëpara teje! Njihe Allahun në kohë begatijee mirësie, që Ai të të njohë në kohëvështirësie dhe shtrëngimi.”Allahu i Madhëruar i edukon dherregullon gjendjen e robërve. Ai e bënkëtë duke i bërë të ndiejnë dhe të jenë tësigurt se ata janë nevojtarë për Të dhe tëvarur prej Tij në çdo aspekt. Prandaj dheProfeti a.s. ka thënë: “Çudi me çështjen ebesimtarit! Të gjitha gjendjet e tij janëmirësi. Nëse e mbulon mirësia dhebegatia, ai falënderon dhe tregonmirënjohje, dhe kjo është e mirë për të.Nëse atë e godet fatkeqësia, ai bëndurim, dhe kjo është e mirë për të. Porkjo nuk i ofrohet askujt tjetër veçbesimtarit.”. Besimtari është i kënaqurme Allahun. Në Xhamiun e Termidhiutshënohet: “Ai që kënaqet me Të <i>(meAllahun)</i>, kënaqësi do t’i jepet. Ndërsa aiqë zemërohet e tregon pakënaqësi meTë <i>(me Allahun)</i>, pakënaqësia dhezemërimi do t’i jepet.” Një gjë është epadiskutueshme dhe e sigurt: Përkujdesjae Zotit për robërit dhe edukimi epërmirësimi që Ai u ofron atyre është ivazhdueshëm dhe jepet me urtësi tëmadhe. Besimtari kënaqet dhe përjetonkënaqësi të madhe duke iu bindur Allahutdhe në adhurimet përkushtuar Atij. Ai eshijon dhe përjeton kënaqësi në çdo çastqë kalon, duke bërë durim thjesht dhevetëm në emër të adhurimit të Zotit të tij.Ndërsa i pabinduri e mohuesi, i cili nuk edi dhe nuk e kupton që Allahu iMadhëruar është Rregulluesi, Edukuesidhe Ai që ofron përkujdesjen dhepërmirësimin e gjendjes së robërve,gjendja e tij është ashtu sikurse e kapërshkruar i Madhëruari kur thotë: “Kanjerëz që e adhurojnë Allahun meluhatje. Nëse e godet ndonjë e mirë, aiqetësohet me të. Por nëse e godetndonjë sprovë, ai kthehet në fytyrën e vettë vërtetë. Ai i ka humbur dynjanë dheahiretin. Ky është ai dështimi i qartë.”[Haxh 11].Nëse besimtari sprovohet dhe goditetme ndonjë fatkeqësi, ngushtim apovështirësi, ai vazhdon të jetë i kënaqurme Zotin e tij dhe përcaktimet e Tij tëurta. Ai e di mirë se Allahu është Ai qërregullon çështjet e krijesave, përkujdesetdhe i edukon robrit e Tij me më të mirënpërkujdesje dhe rregullim. Nëse robisëmuret ose sprovohet në pasurinë e tij,të dashurit e tij apo në veten e vet, ai ekupton mirë faktin se Allahu është <b>Rab –</b>pra, Zoti, i Pushtetshmi, - është <b>Es-Sejidu</b>,domethënë Zotëria që ka në dorë tëgjitha çështjet; është <b>El Maliku</b> - Pronaridhe Sunduesi i gjithçkaje; është <b>ElMudebbiru</b> - Kujdestari dhe Rregulluesi içështjeve të rrobërve ; është <b>El Murabbi</b>Edukatori i robërve të Tij. Ai e kuptonmirë faktin se Allahut i takon të bëjëgjithçka që Ai dëshiron, për shkak se Aiështë i plotë në zotërimin dhe pushtetin eTij. Allahu i Madhëruar nuk pyetet për atëqë bën, por krijesat do të pyeten.Allahu i Madhëruar në përkujdesjen,edukimin, administrimin dhe rregullimine çështjeve të krijesave, ka vendosurrregulla dhe kritere të mrekullueshmedhe të urta. Ai përkujdeset për ta dherregullon çështjet e tyre me Sheriatin qëka vendosur për ta, por edhe me kaderine Tij të urtë dhe të pacenueshëm. Kaderi iTij nuk mund të mposhtet dhe tëcenohet, ndërsa në çështjen e zbatimitose jo të Sheriatit të Tij i ka lënë robërittë lirë që të bëjnë zgjedhjen e tyre. Dhepikërisht kështu u sprovuan krijesat. IMadhëruari i sprovon krijesat me kaderindhe kadanë e Tij, dhe kaderi i Tij kurrënuk mund të mposhtet dhe cenohet. Pornga ana tjetër, Ai i edukon robrit dhe iudhëzon ata që të rregullojnë çështjet etyre përmes Sheriatit të Tij. Përmes këtijSheriati, Ai i urdhëron e ndalon dhe i lërobërit të lirë, që të bëjnë zgjedhjen etyre. E gjitha kjo është pjesë e <b><i>tedbirit</i></b>dhe <b><i>terbijes</i></b> së Allahut të Madhëruar.Për të shpjeguar lidhjen e ngushtë meskaderit dhe Sheriatit, si dhe terbijes dhetedbirit, që Allahu ofron për njerëzit, le tësjellim një shembull që ka lidhje mepasurinë dhe pronësinë. Allahu iMadhëruar e ka pajisur njeriun meinstinkte. Prej instinkteve të njeriut ështëdëshira për të pasur prone. Njeriu e dopronën. Madje edhe një foshnjë, nëse ijep diçka në dorë, kur do që t’ia heqëshnga dora, e shtrëngon dhe nuk të lejont’ia marrësh. Prandaj i Madhëruari epërshkruan njeriun duke thënë: “ju e donipasurinë me një dashuri të madhe”[Fexhr]. Ndërsa Profeti a.s. ka thënë:“Sprova e umetit tim është pasuria”.Pasuria është fitne, qoftë kur është evogël, qoftë kur është e madhe. I varfriështë në sprovë por edhe i pasuri ështënë sprovë. Kështu, Allahu i Madhëruar ekrijoi dhe e përcaktoi që ne ta kemi këtëinstinkt.Brenda nesh gjendet ajo që quhetkoprraci. Allahu ka thënë “Ai që ështëruajtur nga koprracia e vetes së tij, me tëvërtetë ka fituar.” Çdokush ka brendavetes koprraci. Ndërsa Allahu e ka treguarse shpëtimi është i lidhur me ruajtjen ngakopracia. Allahu vërtet ka krijuar tek nekoprraci dhe e ka përcaktuar me kaderine Tij, por në të njëjtën kohë na edukondhe na fton që të rregullojmë çështjettona përmes Sheriatit të Tij, duke thënë:“Ai që është ruajtur nga koprracia e vetessë tij, me të vërtetë ka fituar.”Kështu, fakti që Allahu është Rab, Malik,Sejjid, Mudebbir dhe Murabbi, shfaqetdhe del në pah qartë dhe në një lidhjeshumë të ngushtë mes kaderit dheSheriatit të Tij. Allahu i Madhëruar,përmes Sheriatit të Tij, na edukon dhepërkujdeset që të rregullojë çështjettona. Këtë Ai e bën shkallë-shkallë, ploturtësi, mëshirë dhe butësi. Stili i Tij ështëi mrekullueshëm dhe lehtësisht ipranueshëm. Mendohu pak në këtoajete. “Allahut i takon pushteti i qiejvedhe i tokës.” . Ai i njofton krijesat se çdogjë që ata e zotërojnë në këtë dynja, dotë vijë dita që ata të largohen dhe çdo gjëdo të kthehet tek Ai. Por, nga ana tjetër,për të na edukuar dhe përmirësuarshkallë-shkallë, na thotë: “Gjithçka që jushpenzoni, ajo është e juaja.” Ose thotë:“Faleni me rregull namazin, jepni zekatindhe jepni për hir të Allahut hua të mirë!Çfarëdo të mire të përgatisni për vetentuaj, atë do ta gjeni tek Allahu më të mirëdhe më të shpërblyer! Kërkoni falje prejAllahut, se, pa dyshim, Allahu është Falësi Madh e Mëshirëplotë!” [Muzemil 20].Gjithashtu, thotë: “S’ka dyshim se atyreqë japin sadaka dhe që i japin Allahut njëhua të mirë, atyre do t’u shumëfishohetajo dhe do të marrin shpërblim të madh.Ata që besojnë Allahun dhe të Dërguarine Tij, të sinqertët dhe dëshmorët, atakanë te Zoti i tyre shpërblimin dhe dritëne vet, ndërsa ata që e mohojnë shenjatTona janë banorë të Xhahimit. Dijeni sejeta e kësaj bote është veçse një lojë,kalim kohe në argëtim, stoli e krenari mesjush dhe përpjekje në shtimin e pasurisëdhe të fëmijëve. Ajo i ngjan atij shiu, prejtë cilit bima i habit bujqit, por pastaj ajothahet dhe e sheh të verdhë, mandejpërthyhet dhe kalbet. Ndërsa në botëntjetër ka dënim të rëndë, por edhe faljegjynahesh dhe dhurim kënaqësie ngaAllahu. Jeta e kësaj bote nuk është gjëtjetër, vetëm se një përjetim mashtrues.Shpejtoni që të fitoni faljen prej Zotit tuajdhe Xhenetin, gjerësia e të cilit është sagjerësia e qiellit dhe e Tokës dhe që ështëpërgatitur për ata që i besojnë Allahutdhe të dërguarve të Tij. Ai është mirësia eAllahut, që ia jep kujt të dojë; Allahuështë Dhurues i madh.” [Hadid 18 – 21].Gjithashtu: “Luftoni për hir të Allahut dheta dini se Allahu është Dëgjues dhe iGjithëditur. Kush është ai që do t’i japëAllahut një “hua” të mirë, që Ai t’ia shtojëatë shumëfish? Allahu shtrëngon dhe poAi çliron. Vetëm tek Ai është kthimi juaj.[Bekare 244, 245]. Ky është një edukimdhe rregullim përmes Sheriatit, qënjerëzit të pastrohen nga koprracia. Nëkëtë mënyrë, i Madhëruari na jepmundësinë për të zgjedhur që tëpastrohemi nga koprracia dhe që pasuriatë jetë në dorën tonë thjesht si një mjetdhe jo të bëhet qëllim. Nëse shpirtrat enjerëzve, përmes këtij Sheriati dhe sipastij, bëhen më të gjera sesa pasuria,pushteti dhe postet, atëherë ummeti dotë jetë në mirësi dhe begati. E kundërtavlen për të kundërtën. Sa e sa njerëz biennë një nga krimet më të mëdha dhe tëdënueshme, siç është fajdeja, ndërkohëqë kanë miq farefis dhe të afërm të cilëtkanë mjaftueshëm pasuri që të mos elejojnë atë të bjerë në këtë gabim kaqfatal. Nëse do t’ia jepnin borxh dhe tëbënin durim, do të ishte një lehtësim dherregullim i madh. Ai që i shikon këtonivele të këshillës dhe edukimit e kuptonse Allahu është Edukator i robërve të Tij.Duke qenë se Allahu i Madhëruar është iplotë si Edukator dhe Rregullues içështjeve tona, Ai nuk na lë të jemi tëshkujdesur dhe të hallakatur. Ai vendosirregullat e Tij të krijimit dhe kaderit nëgjithësinë e Tij, por gjithashtu na shpalliedhe rregullat e Sheriatit të Tij, përmes tëcilave Ai rregullon çështjet tona dhe naedukon, nëse ne do të bënim zgjedhjen eduhur dhe të bënim durim në të.[Shkëputur nga mësimi i shejh MeshhurHasen Al Selman në <i>Tefsir</i>.]"},"35:16":{"text":"<b>Nëse do të dëshironte Ai mund t'ju zhdukte e të sillte krijesa të tjera. -</b>Kuptimi: Nëse Ai dëshiron, mund t'ju zhdukë juve dhe të sjellë njerëz të tjerë, që të jenë të bindur dhe adhurues të mirë. Këtu kemi të bëjmë me një kërcënim për shfarosje, dhe nëse Allahu dëshiron diçka, askush nuk mund ta pengojë a ndalojë atë që Ai dëshiron. Por ka mundësi të ketë një kuptim tjetër: Nëse dëshiron Ai, e sjell fundin e jetës suaj në këtë dynja, dhe pastaj ju ringjall, për t'ju marrë në llogari e për t'ju shpërblyer e ndëshkuar, sipas veprave tuaja. Dhe dëshirën dhe premtimin e Tij askush nuk mund ta kthejë pas. Ai është i Plotpushtetshëm që t'ju ringjallë pas vdekjes suaj. Por kjo ka një kohë të përcaktuar nga Zoti se kur do të ndodhë, që as nuk do të shpejtohet e as mund të vonohet."},"35:17":{"text":"<b>Dhe kjo nuk është aspak e vështirë për Allahun. -</b> Nuk ka asgjë të pamundur për Zotin dhe asgjë nuk mund ta pengojë Atë për atë që dëshiron. Për kuptimin e dytë tregon edhe konteksti i ajeteve në vazhdim. I Lartësuari thotë:"},"35:18":{"text":"<b>Askush nuk do të ngarkohet me barrën</b><i>(gjynahet)</i><b>e tjetrit. -</b>Ditën e Kijametit, çdokush do të shpërblehet sipas veprave të tij dhe askush nuk do të bartë gjynahet e të tjerëve.<b lang=\"sq\" class=\"sq \">Edhe nëse i rënduari me gjynahe thërret ndonjë për t’ia bartur ato, askush nuk do të mund t'ia bartë ato, edhe nëse është nga të afërmit e tij. -</b>Njerëzit që janë të ngarkuar me gjynahe e padrejtësi do të kërkojnë që ndokush t'i ndihmojë e të mbajë një pjesë të peshës së atyre gjynaheve, po askush nuk ka për t'i ndihmuar, edhe sikur të jenë të afërmit dhe miqtë më të ngushtë në këtë dynja. I afërmi nuk pyet aspak për të afërmin. Gjendja në ahiret ndryshon nga dynjaja, në të cilën të dashurit bëjnë për njëri-tjetrin dhe shoku e ndihmon shokun. Ndërsa Ditën e Gjykimit, njeriu do të dëshirojë të gjejë ndonjë mundësi sado të vogël për të përfituar diçka nga të tjerët. Aty njerëzit do t'i kërkojnë me të madhe çdo padrejtësi që u kanë bërë të tjerët. Madje, edhe sikur të bëhej fjalë për prindërit dhe të afërmit, do të kërkojë prej tyre edhe një grimcë të drejte, sado e vogël të jetë ajo.<b>Ti mund t’u tërheqësh vërejtjen veçse atyre që e kanë frikë Zotin e tyre në fshehtësi dhe e falin rregullisht namazin. -</b>Kështu, paralajmërimet u sjellin dobi veçse këtyre lloj njerëzve. Ata e kanë frikë Zotin e tyre edhe kur janë mes njerëzve dhe i shohin të tjerët, por edhe kur nuk i sheh askush veç Zotit. Këta e falin rregullisht dhe me shumë kujdes namazin, duke përmbushur kushtet, shtyllat, detyrat dhe çdo fjalë e vepër të pëlqyeshme të namazit. Ata përpiqen që ta falin namazin duke përmbushur atë që konsiderohet si thelbi dhe shpirti i namazit: frikërespekti e përunjësia ndaj Zotit. Kështu, ata e përforcojnë drojën nga Zoti në zemrat e tyre. Është pikërisht kjo drojë, që i bën ata të jenë shumë të kujdesshëm në përmbushjen e çdo urdhërese të Zotit dhe në largimin e ruajtjen nga çdo ndalesë. Ata i frikësohen dënimit të Allahut, nëse i shkelin këta kufij. Namazi i forcon ata për të bërë vepra të mira dhe për t'u larguar nga çdo ligësi.<b>Dhe kush e pastron veten, e ka për të mirën e vet dhe tek Allahu do të kthehen të gjithë. -</b>Ai e pastron veten nga mangësitë e gabimet, nga syfaqësia, mendjemadhësia, mashtrimi, hilet, intrigat e hipokrizia e shumë cilësi të ulta. Nga ana tjetër, Ai stoliset me cilësi të larta, si vërtetësia, çiltërsia, modestia, butësia, dhembshuria, dashamirësia për të tjerët, si edhe zemërpastërtia nga urrejtja, zilia e shumë cilësi të ulta të moralit. Çdokush që e pastrohet nga ligësitë dhe stoliset me virtyte të larta, i bën dobi veçse vetes. Asgjë nga këto vepra të mira nuk ka për të humbur apo shkuar kot. Allahu i Madhëruar thotë: \"...tek Allahu do të kthehen të gjithë.\" Ai do t'i shpërblejë krijesat për atë që kanë bërë dhe do t'i marrë në pyetje për gjithçka kanë bërë. Ai nuk ka për të lënë asgjë, të madhe a të vogël pa ua nxjerë në shesh atë ditë, sepse Ai i ka ruajtur dhe shënuar plotësisht ato."},"35:19":{"text":"<b>I verbri dhe ai që sheh nuk janë njëlloj. -</b> Allahu i Madhëruar na njofton se gjërat e kundërta nuk mund të kenë kurrë të njëjtin gjykim tek Ai dhe në urtësinë e Tij. Madje, ato nuk mund të jenë njëlloj edhe në opinionin e natyrës së pastër dhe të papërlyer të robërve . Nuk është njëlloj ai që është i verbër me atë që sheh qartë. Po kështu:"},"35:20":{"text":"<b>Dhe as errësirat dhe drita. Dhe as hija</b><i>(e freskët)</i><b> dhe nxehtësia. Dhe nuk janë njëlloj të gjallët dhe të vdekurit. -</b>Të gjithë ju jeni të sigurt dhe të bindur se këto gjëra nuk mund të jenë njëlloj. Atëherë, po kështu duhet të jeni të bindur se edhe konceptet e kundërta nuk mund të jenë njëlloj dhe të kenë të njëjtin gjykim. Nuk janë njëlloj besimtari dhe mohuesi, as i udhëzuari në rrugën e drejtë dhe i humburi, as i dituri dhe i padituri, as banorët e Xhenetit dhe banorët e Zjarrit, as ata që i kanë zemrat e gjalla dhe ata që i kanë zemrat e vdekura. Mes këtyre gjërave të kundërta ka dallime aq të mëdha, saqë vetëm Zoti i di. Njeriu duhet t'i njohë mirë këto dallime, në mënyrë që të gjykojë drejt se cilës duhet t'i japë përparësi e të garojë për ta arritur, dhe prej cilës duhet të largohet dhe të ruhet. Le të meditojë i mençuri se cilat janë synimet e larta, për të cilat ia vlen të sakrifikosh jetën.<b>Allahu bën të dëgjojë atë që Ai do, -</b>Allahu i dhuron atij që Ai dëshiron aftësinë e të dëgjuarit të dobishëm, pra, të dëgjuarit që të mundëson të kuptosh dhe të pranosh me zemër të vërtetën. Allahu është i vetmi që e jep këtë lloj udhëzimi dhe e krijon atë brenda shpirtit të robit.<b>kurse ti nuk mund ta bësh të dëgjojë atë që është në varr. -</b>Ti nuk mund t'i bësh të dëgjojnë ata që i kanë zemrat e vdekura. Ashtu sikurse fjalët e tua nuk u sjellin asnjë dobi të vdekurve në varre, po ashtu ato nuk i sjellin ndonjë dobi atij që e refuzon të vërtetën me kryeneçësi. Por detyra jote është që thjesht t'i paralajmërosh ata dhe t'ua kumtosh të qartë Shpalljen e Zotit, pavarësisht e pranojnë ose jo atë.","ayah_keys":["35:20","35:21","35:22"]},"35:21":"35:20","35:22":"35:20","35:23":{"text":"<b>Ti je veçse një qortues. -</b> Kjo është detyra që Zoti të ngarkoi për njerëzit."},"35:24":{"text":"<b>Ne të dërguam ty me të vërtetën, si përgëzues e qortues. -</b>Allahu të dërgoi me të vërtetën ndër njerëz pikërisht në një kohë kur në botë kishte shekuj që nuk ishin dërguar profetë dhe rruga e të vërtetës ishte mbuluar nga ligësia dhe drita e diturisë ishte zbehur. Njerëzit kishin nevojë të domosdoshme për Shpalljen. Dërgimi yt me të vërtetën në të tilla kushte ishte shprehje e mëshirës së madhe të Allahu për njerëzit dhe banorët e Tokës dhe për të gjithë botët. Feja e pastër dhe rruga e drejtë që të dërguam ta përhapësh ndër botë është e vërteta e sigurt dhe e vetme. Ajo është e vërtetë dhe jo kotësi. Kur'ani që Ne të shpallëm së bashku me Urtësinë, përbën gjithë të vërtetën dhe nuk ka asnjë vend për mëdyshje në të. Ne të dërguam në këtë botë si përgëzues për të gjithë ata që të binden e pasojnë rrugën tënde, se do të kenë shpërblime e mirësi të shumta në këtë jetë dhe në jetën tjetër. Të dërguam edhe si qortues e paralajmërues për të gjithë ata që nuk të binden, se i pret dënimi i Allahut në këtë jetë dhe në jetën tjetër. Ti nuk je i pari profet që Zoti dërgoi ndër njerëz.<b>Dhe në çdo popull Ne kemi dërguar qortues. -</b>Edhe në popujt e mëparshëm Allahu dërgoi paralajmërues, që të sillnin argumentet e Tij: \"...me qëllim që jobesimtarët të mund ta dinin se kanë mohuar pasi e vërteta iu bë e qartë, ndërsa besimtarët të mund të vazhdonin të besonin pasi e vërteta u bë e qartë.\" [Enfal 42]."},"35:25":{"text":"<b>Nëse këta të përgënjeshtrojnë ty, dije se kështu përgënjeshtruan</b><i>(të vërtetën)</i><b>edhe paraardhësit e këtyre, edhe pse të dërguarit e tyre u patën ardhur me argumente të qarta, me Mesazhe dhe Libër të ndritshëm. -</b>Edhe nëse të mohojnë këta idhujtarë dhe të quajnë mashtrues, dije se nuk je i pari profet të cilin e refuzojnë populli i tij. Mësoje se: \"...kështu mohuan <i>(të vërtetën)</i> edhe ata që ishin më parë edhe pse të dërguarit e tyre u erdhën me argumente të qarta, me mesazhe dhe Libër të ndritshëm.\" Ata u sollën ajete të qarta për të vërtetën dhe treguese të besnikërisë së tyre në atë që sollën nga Zoti. Ata sollën edhe libra të shkruar dhe të shpallur nga Zoti, të mbushur me shumë ligje e porosi. Allahu i pajisi ata edhe me Libër të ndritshëm: dritë dhe ndriçues, me lajmet e vërteta të sjella në të dhe me ligjet e mrekullueshme. Mohimi i tyre nuk erdhi si pasojë e ndonjë paqartësie apo pasigurie në vërtetësinë e madhështinë e argumenteve të Zotit, apo se profetët lanë gjë mangët në kumtimin e së vërtetës, por thjesht për shkak të padrejtësisë dhe inatit të tyre."},"35:26":{"text":"<b>Në fund Unë i shkatërrova ata që nuk besuan dhe a e di si ishte ai ndëshkim? -</b> Ai i dënoi mohuesit e profetëve dhe besimit të vërtetë me forma të ndryshme. A e dini si ishte ndëshkimi i Zotit? Ai ishte ndëshkimi më i drejtë dhe i ashpër. Kini kujdes dhe mos e mohoni këtë profet të nderuar, sepse do t'ju bjerë ajo që i goditi ata popuj të shkuar dhe do t'ju mbulojë dënimi i dhembshëm dhe poshtërimi i madh."},"35:27":{"text":"<b lang=\"sq\" class=\"sq \">A nuk e sheh se si Allahu lëshon shi nga qielli? Dhe me të Ne bëjmë që të dalin në dritë prodhime e bimësi të shumta me ngjyra të ndryshme? Edhe nëpër male bëri shtresa të bardha e të kuqe dhe me nuanca të ndryshme ngjyrash. Ka edhe shtresa shumë të zeza. -</b>Allahu i Madhëruar u tregon njerëzve për krijesat kaq të shumta dhe të ndryshme, edhe pse origjina dhe lënda bazë e jetës së tyre është e njëjtë. Edhe pse kanë të njejtën origjinë, ata janë aq të ndryshëm dhe të larmishëm, sa çdokush e dëshmon me sytë e ballit. Allahu i Madhëruar ua tregon këto fakte njerëzve, që ata të shohin dhe të binden për pushtetin e Tij të plotë dhe absolut dhe për urtësinë e Tij të gjerë dhe të pashembullt. Kështu, Allahu i Lartësuar lëshon ujë nga qielli dhe me të i jep jetë bimësisë. Edhe pse toka ku mbijnë është e njëjtë dhe uji është i njëjtë, madje çdo kusht tjetër jetësor është i njejtë, frutat dhe bimët janë të larmishme. Po kështu, edhe malet që Zoti i vendosi si shtylla fiksuese për shtresat e Tokës, i sheh që të jenë të ndryshëm dhe të ndërfutur në njëri-tjetrin. Por edhe në të njëjtin mal gjen ngjyra dhe shtresa nga më të ndryshmet. Ai përmban shtresa të bardha, të verdha të kuqe, si edhe shtresa që janë sterrë të zeza."},"35:28":{"text":"<b>Edhe te njerëzit, kafshët dhe bagëtitë ka ngjyra të ndryshme. -</b>Kështu i gjen edhe njerëzit, kafshët e bagëtitë. Ata janë me ngjyra të ndryshme, me cilësi të ndryshme, me zëra të ndryshëm e pamje të ndryshme, që çdokush i dallon. Të tillë janë ata, edhe pse të gjithë vijnë nga e njëjta origjinë, uji. Të gjitha këto ndryshime janë argument i qartë që tregon për vullnetin e Allahut dhe faktin se është ai vullnet që zbatohet në botë. Allahu dëshiron që t'i veçojë disa krijesa me cilësi të caktuara, që nuk i kanë të tjerët. Kështu, Ai i dallon disa me ngjyra e disa me pamjen që i dhuron. Të gjitha tregojnë për pushtetin dhe fuqinë absolute të Allahut, që i solli në ekzistencë dhe krijoi këtë larmishmëri krijesash. Ato tregojnë, gjithashtu, për urtësinë dhe mëshirën e Tij të gjerë, sepse nëpërmjet kësaj larmishmërie, Ai u sjell krijesave mirësi e dobi të pallogaritshme. Kjo dëshmon, gjithashtu, edhe për diturinë e gjerë të Allahut dhe për faktin se Ai ka për t’i ringjallur të gjithë ata që janë nëpër varre. Por ata që janë të pavëmendshëm dhe të pakujdesshëm, nuk munden që të kuptojnë dhe të shohin të vërtetën. Në fakt, të vetmit që përfitojnë nga këto fakte janë ata që i druhen madhështisë dhe pushtetit të Zotit. Këta, duke medituar me kujdes, arrijnë të shohin urtësitë që fshihen në krijimin e Allahut.<b>Nga robërit e Tij Allahut i frikësohen vetëm ata që kanë dituri. -</b>Ai që është më i ditur rreth Allahut, ka për të qenë edhe më i respektueshëm dhe i druajtur prej Tij. Frika dhe dituria rreth Zotit bën që njeriu të ruhet nga gjynahet dhe të përgatitet mirë për takimin me Atë. Ky ajet është argument që tregon për vlerën e lartë të diturisë. Dituria të mundëson drojën nga Zoti. Ata që i frikësohen Allahut janë më të nderuarit, që Allahu ka për t'i lartësuar dhe shpërblyer, sikurse thotë në një ajet tjetër kuranor: \"Ndërsa ata që besojnë dhe bëjnë vepra të mira janë krijesat më të mira. Shpërblimi për ta është te Zoti i tyre, në Xhenetet e Adnit, nëpër të cilët rrjedhin lumenj. Atje do të jenë të përjetshëm. Allahu është i kënaqur me ta dhe ata janë të kënaqur me Të. Kjo është për ata që i druhen Zotit të tyre. [Bejine 8].<b>Allahu është Ngadhënjimtar dhe Falës i Madh. -</b>Ai ëshë Ngadhënjimtari, i Cili është Absolut në krenarinë, madhështinë dhe fuqinë e Tij. Tregues i forcës, fuqisë e krenarisë së Tij janë edhe këto krijesa të ndryshme dhe të larmishme, që Ai ka krijuar. Ai është edhe <i>El Gaffar</i> – domethënë, Falës i Madh për gjynahet e atyre që pendohen sinqerisht tek Ai."},"35:29":{"text":"<b>Ata që e lexojnë</b><i>(dhe e pasojnë)</i><b lang=\"sq\" class=\"sq \">Librin e Allahut, e falin rregullisht namazin dhe nga mirësitë që Ne u kemi dhënë, japin fshehtazi dhe haptazi, shpresojnë, vërtet në një Tregëti që kurrë nuk do t'u dalë me humbje. -</b>Këta janë ata që zbatojnë me korrektësi urdhëresat e Zotit. Ata janë të kujdesshëm në përmbushjen e detyrimeve dhe në lënien e ndalesave. Ata i besojnë pa asnjë mëdyshje lajmet dhe informacionet e sjella nga Zoti dhe i pohojnë dhe i besojnë ato me siguri të plotë. Ata nuk i japin përparësi asnjë fjale tjetër mbi fjalën e Zotit dhe të Profetit të Tij. Ata fatlumë e këndojnë fjalën e Allahut me kujdes dhe saktë, si edhe e studiojnë me vëmendje, për të kuptuar mesazhin e Tij. Ata meditojnë, që të nxjerrin mësimet dhe kumtet e Zotit në mënyrë të vazhdueshme. Më pas përmendet diçka e veçantë nga veprat e tyre të mira. Është namazi, shtylla e fesë së Zotit dhe drita e muslimanit. Namazi është tregues i fortë i imanit në zemrën e njeriut, që kurrë nuk gënjen. Namazi është shenjë treguese e vërtetësisë së islamit të një njeriu ose gënjeshtrës së tij. Pastaj përmendet shpenzimi i pasurisë për hir të Allahut, në ndihmë të të afërmve, farefisit, të varfërve, jetimëve e të tjera kategori që janë në nevojë. Këta fatlumë shpenzojnë për hir të Zotit qoftë kur bëhet fjalë për shpenzimet e detyrueshme, si zekati, kompensimet e detyrueshme pasurore për betimet e shkelura, por edhe për shpenzimet e pëlqyeshme. Allahu thotë se ata japin nga pasuria \"fshehtas dhe haptas\", ashtu si e kërkon urtësia dhe që dobia të jetë më e madhe. Këtë e bëjnë në çdo kohë dhe gjendje, kur janë të pasur dhe kur kanë frikë varfërinë. Pastaj Allahu i Madhëruar tregon se çfarë i shtyn ata që të bëjnë vepra të mira:"},"35:30":{"text":"<b>Sepse Ai</b><i>(Allahu)</i><b>do t’ua japë të plotë shpërblimin e tyre dhe do t’ua shtojë edhe më shumë nga mirësia e Tij. -</b>Kjo është një tregti që kurrë nuk del me humbje. Ata shpresojnë nga shkëmbimi më i mirë: kënaqësia e Allahut me ata dhe shpërblimet e shumta dhe të panumërta të Tij, nga një anë, dhe shpëtimi nga zemërimi dhe dënimi i Atij që është i Plotpushtetshëm, nga ana tjetër. Kjo tregon se ata i bëjnë veprat e tyre me sinqeritet vetëm për të fituar kënaqësinë e Allahut dhe nuk kanë ndonjë qëllim të ulët. Pastaj Allahu i Madhëruar na tregon se ata do ta arrijnë atë që aq shumë e shpresojnë: \"...që Ai t’ua japë të plotë shpërblimin e tyre.\" Ai ka për t'ua dhënë të plotë dhe të pacenuar shpërblimin për veprat e tyre, në varësi të masës dhe cilësisë që kanë ato vepra. Pastaj: \"...do t’ua shtojë edhe më shumë nga mirësia e Tij.\" Jo vetëm që do t'ua japë të pacenuar shpërblimin, por Allahu i Madhëruar do t'ua shtojë atë edhe më shumë nga bujaria e Tij.<b>Me të vërtetë Ai është Falës i Madh dhe shumë Mirënjohës. -</b>Allahu i Madhëruar ua mbulon dhe fal të këqijat dhe gabimet dhe i shpërblen për ato vepra të pakta dhe të vogla që bëjnë."},"35:31":{"text":"<b>Ajo që Ne ta kemi shpallur ty nga Libri, është e vërteta, që vërtetëson çfarë është shpallur para tij </b><i>(Kur'anit)</i><b>. -</b> Allahu i Madhëruar na tregon se Libri që Ai ia shpalli Profetit të Tij është vetë e vërteta, sepse të gjitha të vërtetat janë në të. Aq të shumta janë të vërtetat që përmenden në të, saqë mund të thuhet se e vërteta është e gjitha brenda tij. Allahu na njofton për këtë fakt, në mënyrë që në zemrat tona të mos ketë asnjë pasiguri dhe rëndesë në lidhje me të, por të kemi siguri të plotë rreth tij dhe të jemi të kujdesshëm, që kurrë të mos e shpërfillim atë. Duke qenë se ai është vetë e vërteta, atëherë çdo gjë që është sjellë në të, prej çështjeve madhore dhe të fshehta, është e vërtetë. Mesazhet e tij duhet të kuptohen drejtpërdrejt dhe saktë, e jo me nënkuptime që bien ndesh me kuptimin e drejtpërdrejtë dhe të qartë të tij, sepse kështu e vërteta do të ndryshohej dhe transformohej sipas mendjes së njerëzve. Ky libër është: \"...dhe vërtetues i asaj që është shpallur para tij <i>(Kur’anit)</i>.\" Kur'ani vërteton mesazhin e sjellë ndër shpalljet e para dhe besnikërinë e profetëve të tyre. Të gjithë profetët dhe Shpalljet e Zotit kanë paralajmëruar dhe përgëzuar për këtë libër madhështor, ndaj dalja e tij është vërtetim i atyre lajmeve dhe përgëzimeve. Ky libër është tregues edhe i vërtetësisë së Shpalljeve të shkuara, pranndaj nëse dikush e mohon këtë libër, në fakt ka mohuar dhe librat e parë, që pretendon se i beson. Nuk ka mundësi që dikush t'i besojë me të vërtetë librat e shkuar, dhe pastaj të mohojë Kur'anin e Zotit. Mohimi i Kur'anit hedh poshtë pretendimin se ai beson librat e mëparshëm, sepse një ndër lajmet më të rëndësishme të sjella në ata libra është edhe shpallja e këtij Kur'ani dhe ligji të plotë e madhështor. Mesazhet dhe lajmet e librave të mëparshëm janë njëlloj si mesazhet dhe lajmet e Kur'anit.<b>Allahu Di mirë dhe Sheh gjithçka që bëjnë robërit e Tij. -</b>Ai i jep çdo populli e çdo njeriu atë që i shkon për shtat atij. Kështu, ligjet e shpallura më parë ishin të vërteta dhe të përshtatshme për atë kohë dhe ato vende dhe për gjendjen e atyre popujve ku u shpallën. Allahu i Madhëruar vazhdimisht dërgoi profetë ndër njerëz, profet pas profeti, derisa e mbylli vargun e tyre me më të zgjedhurin, Muhamedin. Nëpërmjet Muhamedit solli këtë ligj të mrekullueshëm, që të jetë në dobi të njerëzve dhe që të rregullojë jetën e tyre deri në Kijamet. Vetëm nëpërmjet kësaj Shpalljeje, njerëzit do të gjejnë mirësinë e mbarësinë në çdo kohë dhe vend."},"35:32":{"text":"<b>Pastaj Ne ua kemi dhënë librin trashëgim atyre robërve Tanë që i kemi zgjedhur. -</b>Ky është umeti i njerëzve më të kompletuar në logjikën dhe urtësinë e tyre, më të pastër dhe të mirë në qëllimet e tyre, më të butë dhe të dhembshur në zemrat e tyre, më të pastërtit në shpirtrat e tyre. Për këtë arsye, Allahu i Madhëruar i zgjodhi e dalloi ata mbi të tjerët. Ai i dalloi duke zgjedhur që Islami të jetë feja e tyre dhe i dalloi duke u dhuruar me madhështorin Libër, këtë Kur'an, që është sqaruesi dhe kriteri i së vërtetës edhe vërtetues i Librave të mëparshëm. Për këtë arsye, Allahu thotë: \"Ne ua lamë Librin në trashëgim robërve Tanë, që i patëm zgjedhur.\". Por edhe mes këtij umeti ka gjynahqarë e gabimtarë. Allahu i Madhëruar thotë:<b>Por ka disa prej tyre që i bëjnë keq vetes së tyre; -</b>Janë ata që kanë dëmtuar vetveten me gjynahe, por më të vogla se kufri.<b>ka që janë mesatarë... -</b>Këta janë kufizuar duke kryer veçse urdhrat dhe duke lënë ndalesat.<b>...e ka prej tyre që, me ndihmën e Allahut, garojnë në punë të mira. -</b>Këta garojnë dhe përpiqen në vepra të mira, duke ua kaluar të tjerëve. Këta jo vetëm që kryejnë urdhrat, por përpiqen me adhurime të shumta dhe bëjnë edhe shumë vepra vullnetare; jo vetëm që i largohen harameve, por u ruhen edhe gjërave që janë të papëlqyeshme. Allahu i Madhëruar i zgjodhi të gjithë pjestarët e këtij umeti për t'u dhuruar këtë libër, edhe pse ata mund të jenë të gradave të ndryshme dhe gjendjet e tyre janë të ndryshme. Secili prej tyre është pjesë e përshkrimit si trashëgues i këtij libri madhështor. Madje, edhe ai që e ka dëmtuar veten me gjynahe, në zemrën e tij është baza e imanit të pastër dhe njësimit të Zotit. Ai ka njohuri rreth çështjeve të imanit dhe punon sipas imanit të tij. Për këtë arsye, ai meriton të hyjë ndër ata që janë trashëgimtarë dhe pasues të këtij libri. Qëllimi i fjalës “trashëgimtarë të Librit” është: trashëgimtarë të diturisë së tij dhe veprave që ai urdhëron, i studimit të tekstit të tij dhe nxjerrjes së mësimeve prej tij. Vërej me kujdes se si Allahu, kur foli për ata që garojnë në vepra të mira, shtoi dhe tha: \"...me ndihmën e Allahut...\" Kjo fjalë duhet të qëndrojë vath në vesh tek këta njerëz, që të mos mashtrohen dhe vetëkënaqen me këtë mirësi apo të mendojnë se e arritën me diturinë dhe forcën e tyre. Këtë mirësi e arritën veçse me dëshirën e Allahut dhe forcën e dhuruar prej Tij. Është Ai që i bën zemrat e tyre të gatshme dhe të forta për ta arritur atë gradë. Për këtë arsye, e vetmja gjë që duhet të bëjnë është që të angazhohen me adhurime e vepra të mira, për t'i shprehur mirënjohjen Atij që i begatoi dhe i dalloi me ato të mira.<b>Kjo është ajo mirësia më e madhe. -</b> Lënia si trashëgimi e këtij libri këtij populli të dalluar dhe të zgjedhur është mirësia më e madhe. Çdo mirësi tjetër në krahasim me të është e papërfillshme, madje si të mos ekzistonte fare. Mirësia më e madhe dhe absolutisht më e rëndësishme është dhurimi i këtij libri dhe të qenurit si trashëgimtar i tij, i mësimeve të tij dhe veprave sipas tij. Pastaj Allahu i Madhëruar përmend shpërblimin që ka rezervuar për trashëgimtarët e Librit të Tij dhe tha:"},"35:33":{"text":"<b>Në xhenetet e Adnit do të hyjnë ata e do të stolisen me byzylykë ari e margaritari dhe veshjet e tyre do të jenë prej mëndafshi. -</b>Janë kopshte me pemë të shumta e të gërshetuara, që mbulojnë çdo hapësirë me hije të gjera dhe u japin hijeshi dhe gjelbërim të përhershëm. Atje ka edhe lumenj, që rrjedhin me ujë të bollshëm, mbi të cilët ngrihen kështjella e ndërtesa të larta të zbukuruara. Atje do të jenë përjetësisht. Ato janë kopshtet e Adnit. <i>Adn</i> do të thotë vendqëndrim i përhershëm, domethënë ato janë kopshtet e vendqëndrimit të përhershëm, sepse janë të përjetshme, ashtu si dhe banorët në to. Pastaj Allahu i Lartësuar thotë: \"…e do të stolisen me byzylykë ari e margaritari dhe veshjet e tyre do të jenë prej mëndafshi.\" Ata do të kënaqen me këto stoli të arta, të cilat do t'i duken më të bukurat nga të gjitha stolitë e të tjerëve. Në Xhenet, si burrat, edhe gratë i kanë të lejuara stolitë e arta. Stoli të tjera janë edhe <i>el-lu'lua</i>, domethënë, smeraldet dhe diamantet, që u vendosen në rroba dhe trup. Veshjet e tyre në Xhenet do të jenë prej mëndafshi të hollë e të trashë, në ngjyrë të gjelbër. Kur mirësitë dhe kënaqësitë e tyre përmbushen, ata do të thonë:"},"35:34":{"text":"<b>Dhe ata do të thonë: “I lavdëruar qoftë Allahu që na i largoi të gjitha brengat! -</b>Kjo përfshin çdo lloj trishtimi, pakënaqësie dhe mërzie. Shkaqet e mërzisë e trishtimit mund të jenë të shumta në këtë dynja. Dikush trishtohet për pamjen e tij jo të bukur, dikush për ushqimin dhe pijen e tij, dikush për privimin nga disa kënaqësi etj. Ndërsa në Xhenet kurrë nuk kanë për t'i ndjerë këto trishtime, sepse ato janë në gradën më të lartë të bukurisë dhe hijeshisë, kanë ushqimet dhe pijet më të mrekullueshme. Lumturia që përjetojnë është e përkryer, sepse kanë çdo gjë që dëshirojnë. Gjithashtu, përjetimet e tyre në Xhenet janë të përjetshme dhe kurrë nuk frikësohen se mund t'u largohen. Madje, mirësitë gjithmonë u shtohen, dhe kjo do të zgjasë përjetësisht.<b>Zoti ynë është Falës i Madh dhe shumë Mirënjohës.”. -</b>Ai i fali dhe i mbuloi këto gabime me faljen e Tij të gjerë. Allahu është <i>El Shekur</i>, pra, Mirënjohësi, sepse i pranon ato pak të mira që ne bëjmë dhe i shumëfishon ato. Ai na jep nga mirësitë dhe bujaria e Tij shumë më tepër sesa mund të shpresonim apo të arrinim me veprat tona. Me faljen e Tij, njerëzit shpëtojnë nga çdo fatkeqësi dhe frikë, ndërsa me bujarinë dhe mirënjohjen e Tij, ata arrijnë çdo të mirë."},"35:35":{"text":"<b>Është Ai, që me mirësinë e Tij na vendosi në Shtëpinë e përjetshme,... -</b>Na vendosi për të qenë përjetësisht në këtë vend të mrekullueshëm e jo për t'u larguar prej tij. Allahu e quajti atë vend me një emërtim shumë të bukur: <i>\"Dar el Mukameti\"</i>- Vendqëndrimi i Përjetshëm dhe një vend ku çdokush dëshiron që të qëndrojë e jetojë përgjithmonë, për shkak të mirësive të shumta që ndodhen dhe shijohen në të. Ajo quhet kështu, sepse mirësitë dhe kënaqësitë atje janë të shumta e të vazhdueshme. Atje nuk ka asgjë që mund të sjellë shqetësim e pakënaqësi, prandaj çdokush e synon atë vend. Pa dyshim që Ai që i vendosi në këtë vend të mrekullueshëm është Allahu i Madhëruar, që dhuron nga mirësia dhe bujaria e Tij. Nuk janë veprat tona – thonë banorët e Xhenetit - ato me të cilat ne hymë në Xhenet, por është mëshira dhe bujaria e Allahut që na i dhuroi. Nëse nuk do të na fuste në mëshirën e Tij dhe nuk do të na dhuronte nga bujaria e Tij, kurrë nuk do të mund ta arrinim këtë kënaqësi.<b>... ku nuk do të kemi asnjë mundim dhe ku nuk do të kemi asnjë lodhje. -</b> Lodhja nuk i kap as në trupat, as në zemrat e as në shpritrat e tyre, por ata janë plot gjallëri dhe jetë, plot kënaqësi e lumturi. Kjo tregon se Allahu i bën trupat e tyre të plotë dhe të përkryer, aq sa ata ndiejnë kënaqësi dhe rehati në çdo çast dhe kurrë nuk e ndiejnë lodhjen apo zbehjen e kënaqësive. Gjithmonë janë të mbushur me dëshira e kënaqësi, gjallëri e jetë dhe kalojnë nga një kënaqësi në tjetrën. Kjo tregon se ata nuk flenë në Xhenet, sepse qëllimi i gjumit është çlodhja dhe përtëritja e fuqive, por banorët e Xhenetit nuk lodhen dhe nuk kanë nevojë që të flenë për t'u çlodhur. Gjithashtu, gjumi është quajtur si vdekja e vogël dhe banorët e Xhenetit nuk vdesin kurrë. Allahu na bëftë prej tyre, me mirësinë dhe bujarinë e Tij!"},"35:36":{"text":"Pasi përmendi banorët e Xhenetit dhe gjendjen, shpërblimet dhe kënaqësitë e tyre të shumta Allahu i Lartësuar vijon të përmendë edhe banorët e Xhehenemit, cilësitë e tyre dhe ndëshkimin që i pret. Ai thotë:<b>Ata që mohuan</b><i>(Alahun)</i><b>i pret zjarri i xhehenemit. -</b>Cilësia e tyre është mohimi i besimit. Ata refuzojnë me inat e kokëfortësi Shpalljet që profetët i sollën prej Zotit ose i shpërfillin ato dhe e quajnë gënjeshtër takimin me Allahun dhe llogarinë para Tij. Për këta, Allahu i Madhëruar thotë: \"Ata që mohuan <i>(Allahun)</i>i pret zjarri i xhehenemit.\". Ata do të ndëshkohen me dënimet më të rënda e më të dhimbshme.<b>Atyre as nuk u jepet fund e të vdesin</b><i>(të rehatohen)</i><b>, e as nuk u lehtësohet ndëshkimi. Kështu e ndëshkojmë Ne çdo mohues. -</b>As u jepet fund që të vdesin dhe të asgjësohen, e kështu të përfundojnë vuajtjet e tyre, dhe as nuk u lehtësohet ndëshkimi. Dhimbjet, vuajtjet dhe dënimet do të jenë të vazhdueshme përgjithmonë. Ky është dënimi i merituar për çdo mohues. I Lartësuari thotë: \"Kështu i ndëshkojmë Ne të gjithë mohuesit.\""},"35:37":{"text":"<b>Dhe atje</b><i>(në Zjarr)</i><b>ata do të klithin</b><i> (për ndihmë)</i><b>: “O Zoti ynë! Na nxirr</b><i>(prej këtu)</i><b>. Ne do të bëjmë vepra të mira, jo si ato që bënim më parë.” -</b>Ata ulërasin me dhimbje dhe thonë: “O Zoti ynë! Na nxirr që të bëjmë vepra të mira, jo si ato që bënim më parë!” Ata e pranojnë se kanë gabuar dhe se dënimi i Allahut është i drejtë, por luten që të kthehen edhe njëherë, për të bërë vepra të mira. Atyre do t'u thuhet:<b lang=\"sq\" class=\"sq \">Por, a nuk ju dhamë Ne jetë aq sa të mund të merrte mësim cilido që dëshironte të merrete mësim dhe ju pati ardhur edhe paralajmëruesi i qartë? -</b>Ne ju dhamë jetë të jetonit mjaftueshëm që të merrte mësim cilido që dëshironte të merrte mësim. Gjatë kësaj kohe, çdokush që dëshironte të merrte mësim dhe të përfitonte, mund ta bënte këtë. Në jetën e dynjasë, ju mundësuam një jetë të mirë dhe ju furnizuam me mirësi, komoditet dhe rehati. Gjatë jetës së dynjasë, ju erdhi edhe paralajmëruesi i qartë. Gjatë asaj kohe, ju sollëm shenja dhe paralajmërime të shumta, që të gjenit rrugën e drejtë. Madje, ju vumë në provë me mirësi dhe fatkeqësi, me rehati e vështirësi, që gjithmonë të ktheheshit tek Ne të penduar dhe të nënshtruar, por asgjë nga këto paralajmërime e shenja nuk ju bëri dobi. Këshillat nuk gjetën rrugë brenda zemrave tuaja. Kështu, Allahu ju dha afat gjatë gjithë jetës suaj dhe jua vonoi dënimin. Por kur koha e jetës suaj në dynja përfundoi dhe ditët tuaja morën fund, ju ishit në gjendjen më të keqe të mundshme, për të vazhduar rrugën në jetën e përtejshme, e cila është jeta ku ju do të shpërbleheni për atë që bëtë në dynja. Ndërsa ju, pikërisht tani kur është koha e llogarisë me drejtësi, kërkoni që të ktheheni pas në dynja?! Kjo që kërkoni është e pamundur dhe tashmë nuk ka më kohë për justifikim e shpëtim! Mëshirëploti i Gjithëmëshirshëm është sot i zemëruar me ju, ndërsa zjarri i Xhehenemit është i ndezur flakë e mezi pret që t'ju përvëlojë brenda tij. Banorët e Xhenetit ju kanë harruar dhe as që ju sjellin ndër mend dhe ju do të qëndroni në Zjarr përjetësisht. Ju do të vuani dënimin poshtërues e përçmues:<b>Shijojini frytet e veprave tuaja! Për keqbërësit nuk ka asnjë ndihmëtar. -</b>Askush nuk mund t'ju ndihmojë e t'ju nxjerrë prej Zjarrit dhe as t'jua lehtësojë sado pak atë dhimbje e poshtërim."},"35:38":{"text":"<b>Nuk ka dyshim se Allahu e di gjithë të fshehtën e qiejve e të tokës dhe Ai e Di mirë gjithçka që fshihet në zemrat</b><i>(e njerëzve)</i><b>. -</b>Pasi përmendi shpërblimin e banorëve të dy vendeve, bashkë me veprat e tyre, me të cilat e merituan atë shpërblim, Allahu i Lartësuar na njofton rreth diturisë së Tij të gjerë. Ai na tregon se i di në detaje edhe fshehtësitë më të mëdha të qiejve dhe të Tokës, që krijesat as nuk i shohin e as nuk i dinë. Ai është i Gjithëdituri për të gjitha fshehtësitë dhe Ai e di mirë atë që fshihet brenda gjoksit, ligësi ose mirësi qoftë. Ai di për çdo gjë që kalon nëpër mendjen dhe shpirtin e njeriut. Ai do t'i japë çdokujt atë që meriton."},"35:39":{"text":"<b>Është Ai që ju bëri ju trashëgimtarë </b><i>(të njëri-tjetrit)</i><b>në Tokë. Kush nuk besoi</b><i>(në Allahun)</i><b>, mosbesimin e ka kundër vetvetes dhe mosbesimi nuk u shton jobesimtarëve asgjë tjetër te Zoti, vetëm se urrejtje. -</b>Në këtë ajet, Allahu i Madhëruar na tregon për urtësinë dhe mëshirën e Tij të plotë e gjithpërfshirëse për robërit. Ai e përcaktoi në ligjin e Tij të krijimit që lloji njerëzor të zëvendësojë njëri-tjetrin në Tokë. Në çdo popull, Ai dërgoi profetë e paralajmërues dhe u dha mundësinë që të tregojnë veprat e tyre. Ata të cilët refuzojnë të besojnë e t'i nënshtrohen Zotit, që nuk pasojnë Shpalljet që Ai solli përmes profetëve dhe që nuk pranojnë të jetojnë sipas ligjit të Tij, le ta dinë se ky refuzim ka për të rënduar dhe dëmtuar pikërisht ata vetë. Askush nuk mund t’i shpëtojë e të mbajë peshën e tyre. Le ta dijë mohuesi i Zotit se me këtë mohim shton veçse dënimin dhe zemërimin e Zotit kundër tij. E ku ka ndëshkim më të madh se zemërimi i Zotit?! Nëse ke logjikë që të mendosh, ta dish se nuk ka dëshpërim më të madh sesa zemërimi i atij Zoti, që është Bujar dhe Bamirës.<b>Dhe mosbesimi, nuk u shton jobesimtarëve asgjë tjetër, vetëm se dëshpërim. -</b>Ata do të privohen nga mirësitë e Xhenetit, veprat e tyre do të asgjësohen dhe ata do të humbasin vetveten dhe familjet e tyre në Ditën e Gjykimit. Mohuesi i Zotit zhytet thellë e më thellë në dëshpërim, humbje dhe në poshtërim. Ai është poshtëruar tek Zoti dhe tek njerëzit, dhe gjithmonë është i privuar nga mirësitë dhe lumturia."},"35:40":{"text":"Në këtë ajet, Allahu i Madhëruar na tregon se sa të pafuqishëm dhe të mangët janë idhujt dhe sa e kotë dhe e padrejtë është idhujtaria, nga të gjitha aspektet.<b>Thuaj: “A i keni parë</b><i>(këta)</i><b lang=\"sq\" class=\"sq \">zotat tuaj që ju i adhuroni veç Allahut? Më tregoni çfarë është ajo që kanë krijuar ata në Tokë? Apo mos kanë ndonjë pjesë në qiej? -</b>Thuaju atyre, o i Dërguar: \"A i shikoni zotat tuaj, që ju i adhuroni veç Allahut? Më thoni, a e meritojnë ata që t'u lutesh dhe t'ua dedikosh adhurimet? Më tregoni çfarë kanë krijuar ata idhuj? A kanë krijuar dete, male, kafshë apo ndonjë send tjetër?” Ata sigurisht që do të pohojnë se i vetmi Krijues i të gjitha këtyre është Allahu i Lartësuar. Pastaj pyeti: “Mos, vallë, jeni pjesëmarrës në ndonjë prej krijesave qiellore? Vallë, ju i keni krijuar qiejt dhe merrni pjesë në administrimin e çështjeve të tyre?!” Sigurisht që do të thonë se ata nuk kanë asnjë pjesë apo ndikim në to. Atëherë, - thuaju - nëse ata as nuk kanë krijuar gjë dhe as kanë marrë pjesë në krijimin e ndonjë grimce në këtë gjithësi, përse i adhuroni së bashku me Allahun? Ata janë të pafuqishëm dhe të dobët. Ky është një argument logjik, që tregon kotësinë e idhujtarisë dhe dëmin e madh të saj. Pastaj i Lartësuari sjell edhe një argument tekstual për kotësinë e idhujtarisë. Ai na tregon se ata nuk kanë asnjë argument nga Shpallja e Zotit, që të mbrojnë idhujtarinë e tyre. Ai thotë:<b>Mos vallë u kemi dhënë atyre ndonjë Libër dhe ata mbështeten në të?” -</b>Le të sjellin ndonjë libër qiellor, që i urdhëron për të bërë këtë vepër të ulët, që t’u përkushtohen putave dhe idhujve. Le të sjellin këtë argument nga Zoti, që i bën ata jenë të qartë dhe të qetë në idhujtarinë e tyre! Por çështja nuk qëndron aspak kështu. Para Muhamedit, tek ata nuk kishte shkuar asnjë profet dhe para Kur'anit nuk patën asnjë libër qiellor ku të mbështeteshin. Por edhe nëse pretendojnë se u ka ardhur libër a profet, që i ka urdhëruar për shirk, ne u themi se kjo është një gënjeshtër e sigurt dhe trillim nga shejtani i mallkuar, sepse Allahu thotë: \"Ne nuk dërguam asnjë të dërguar para teje e të mos i kemi shpallur atij se: Nuk ka zot tjetër <i>(që meriton adhurimin)</i> përveç Meje, prandaj vetëm Mua më adhuroni!” [Enbija 25]. Kështu, të gjitha shpalljet e Zotit dhe të gjithë profetët e Tij janë unanimë në urdhrin për njësimin e Zotit dhe sinqeritetin e adhurimit veçse për Të. Të gjithë ata ndaluan idhujtarinë dhe urdhëruan për adhurim të sinqertë veçse të Tij, siç thotë i Lartësuari: \"Ata nuk qenë urdhëruar për gjë tjetër, përveçse që të adhuronin Allahun me një adhurim të sinqertë e me përkushtim ndaj Tij duke qenë besimdrejtë <i>(hunefae)</i>, si dhe të falnin namazin dhe të jepnin zekatin. Kjo është feja e drejtë.\" [Bejjine 5]. Një pyetje tjetër është dhe kjo: Nëse argumentet logjike dhe tekstuale tregojnë për kotësinë dhe vërtetësinë e idhujtarisë, atëherë, çfarë i shtyn idhujtarët që t'i përkushtohen dhe ta mbrojnë këtë rrugë, kur mes tyre ka edhe njerëz të zgjuar dhe të mprehtë?! Allahu i Madhëruar i përgjigjet kësaj pyetje duke thënë:<b>Jo. Keqbërësit i premtojnë njëri-tjetrit veçse mashtrime. -</b>Ajo rrugë në të cilën vazhdojnë të ecin dhe ta mbrojnë nuk është e mbështetur në ndonjë argument, por ata ia trashëgojnë atë njëri-tjetrit, duke ia stolisur me çdo mënyrë. Me këtë ide rriten brezat dhe thinjen të vjetrit. Ata ua lënë trashëgim njëri-tjetrit, duke u përcjellë edhe gënjeshtra që shejtani u inspiron. Ai ua zbukuron veprat e këqija, dhe kështu ata rriten me to. derisa bëhen zakon i tyre. Në këtë gjendje, është vështirë që t'ua largosh dhe t'i ndash ata nga rruga dhe zakoni i të parëve të tyre. Ata vazhdojnë të qëndrojnë në idhujtarinë e dënueshme me kokëfortësi dhe pa u menduar."},"35:41":{"text":"<b lang=\"sq\" class=\"sq \">Është Allahu Ai që i mban qiejt dhe tokën që të mos bien. Po të binin, s’ka asnjë veç Tij që mund t’i mbajë; Ai është i Butë dhe Falës i Madh. -</b>Allahu i Madhëruar na tregon për pushtetin e Tij absolut dhe për mëshirën, butësinë dhe faljen e Tij të gjerë e gjithëpërfshirëse. Ai na tregon se i mban qiejt dhe Tokën që të mos bien nga aty ku janë. Nëse ato do të binin, askush prej krijesave nuk do të mund t'i mbante, sepse janë të pafuqishëm për këtë. Por është Allahu që e caktoi që të jenë ashtu siç Ai ka vendosur. Kështu, krijesat jetojnë në qetësi dhe përfitojnë nga mirësitë që Zoti vendosi në qiej dhe në Tokë. Nga ana tjetër, ata mund të nxjerrin mësime të shumta dhe të kuptojnë se sa madhështor është pushteti dhe fuqia e Zotit, dhe kështu zemrat e tyre të mbushen me madhërim, frikërespekt, dashuri e përunjësi për Atë. Në këtë mënyrë, ata mund të njohin mëshirën, faljen dhe përkujdesjen e Tij të madhe për krijesat. A nuk e shohin se si Zoti i afatizon gjynahqarët dhe nuk nxitohet që të dënojë ata që nuk i binden Atij?! Po të dëshironte Ai, urdhëronte qiellin dhe tokën që t'i përpinin gjynahqarët. Qielli do të lëshonte dënimin dhe toka do të hapej e do t'i përpinte brenda saj. Por ata janë nën mëshirën dhe faljen e Allahut, që thotë: \"Ai është <i>El ĥalim</i> i Butë dhe Falës i madh.\""},"35:42":{"text":"<b>Ata u betuan me betimin më të fortë në Allahun se, nëse do t'u vinte ndonjë Profet, ata do të ishin më të udhëzuar</b><i>(më besimtarë)</i><b>se çdo popull tjetër </b><i>(jehudët e krishterët)</i><b>. -</b>Ata që refuzuan të besonin dhe që të quajtën gënjeshtar, të betohen ty, o Profet, se: \"... nëse do t'u vinte ndonjë profet, ata do të ishin më të udhëzuar <i>(më besimtarë)</i> se ata dy popuj <i>(jehudë e krishterë)</i>.\" Ata betohen solemnisht se, nëse do të ndodhte kjo, do të ishin edhe më të udhëzuar se jehudët dhe krishterët. Megjithatë, ata nuk i mbajtën premtimet e tyre:<b>Por, kur atyre u erdhi Profeti, kjo u shtoi veçse largimin</b><i>(nga e Vërteta)</i><b>. Për shkak të mendjemadhësisë së tyre dhe të dredhive të tyre për të keqen. -</b>Ata nuk e pranuan udhëzimin dhe nuk u nënshtruan të ndiqnin rrugën e Profetit (a.s.). Madje, ligësinë në të cilën ishin zhytur e shtuan edhe më shumë pas ardhjes së Shpalljes. Për këtë arsye, Allahu tha: \"Kur atyre u erdhi Profeti, kjo u shtoi veçse largimin <i>(nga e vërteta)</i>.” Ata e shtuan edhe më shumë inatin, kokëfortësinë dhe refuzimin e së vërtetës, derisa kjo i shtyu në luftë të ashpër kundër saj. Në fakt, betimet nuk u bënë duke pasur qëllim të vërtetën, por si shprehje e arrogancës ndaj të vërtetës. Nëse do të kishin si qëllim të vërtetën, Allahu do t'ua bënte mbarë që ta gjenin dhe ta pranonin atë. Ata thjesht lëvdoheshin me fjalët dhe betimet e tyre, duke dashur të mashtronin njerëzit, për t'i bërë të mendonin se ata e donin të vërtetën dhe i trajtonin me urtësi dhe kujdes ftesat e mira. Kështu, pasuesit e tyre mashtroheshin me këto fjalë të bukura dhe merrnin ata si shembull dhe justifikim për të refuzuar të vërtetën.<b lang=\"sq\" class=\"sq \">Por, dredhia për të keqen nuk godet askënd tjetër veç atyre që e kurdisën. A janë duke pritur ata ndonjë ligj tjetër veç ligjit të Allahut ndër popujt e hershëm? Në ligjin e Allahut nuk do të gjesh asnjë ndryshim. -</b>Planet e këqija do të rëndojnë veçse mbi autorët e tyre. Edhe në këtë rast, Allahu i Lavdëruar i zbuloi betimet dhe qëllimet që ata fshihnin, prandaj besimtarët u ruajtën dhe nuk u dëmtan aspak nga intrigat e mohuesve. Të vetmit të dëmtuar ishin ata vetë, sepse u rënduan me peshën e gabimeve dhe u poshtëruarn, pasi Allahu i Madhëruar ua nxori të palarat në shesh. Intrigat e mohuesve ranë mbi kokat e vetë atyre, ndërsa zemrat e tyre u mbushën me mllef. Tashmë mbetet veçse që dënimi t'i gllabërojë, ashtu siç është ligji i pandryshueshëm i Zotit me të parët dhe të fundit. Ky rregull kurrë nuk ndryshon dhe nuk zhvlerësohet. Çdokush që tregohet i padrejtë, kokëfortë e kryeneç me njerëzit, do të përfshihet nga zemërimi e dënimi i Zotit dhe do t’i hiqen mirësitë e Tij. Për këtë arsye, le të presin dhe të shohin këta të mjerë se çfarë do të ndodhë me ta, se do të jetë e ngjashme me atë që ndodhi me brezat e shkuar.","ayah_keys":["35:42","35:43"]},"35:43":"35:42","35:44":{"text":"<b>A nuk udhëtojnë ata nëpër tokë e të shohin se si qe fundi i atyre që ishin më parë? Ata ishin më të fuqishëm se këta</b><i>(të sotmit)</i><b>. -</b>Allahu i Lartësuar na nxit që të udhëtojmë nëpër Tokë me zemrat dhe trupin tonë, me qëllimin që të nxjerrim mësime e jo thjesht për t'u sorollatur dhe për parë botën me sy. Ai na nxit që të shohim dhe meditojmë për përfundimin e brezave të parë, të cilët refuzuan të besonin dhe ndiqnin profetët e dërguar nga Zoti dhe shpalljet e sjella prej Tij. Ata kishin edhe më shumë pasuri, pasardhës dhe ushtri. Ata e populluan tokën dhe ndërtuan më shumë sesa këta të sotmit. Por kur erdhi dënimi i Zotit, atyre nuk u vleu aspak forca e tyre. Asnjë dobi nuk u bëri tek Allahu pasuria dhe pasardhësit e shumtë. Mbi ta u përmbush dëshira dhe caktimi i Zotit dhe u zbatua ligji i Tij.<b>Allahut kurrë nuk mund t'i shmanget asgjë në qiej dhe as në tokë. -</b>E si mund të ndodhë kjo, kur Allahu është Absolut në diturinë, pushtetin dhe fuqinë e Tij?!<b>Ai është i Gjithëditur, i Gjithëfuqishëm. -</b>Në vijim, Allahu i Madhëruar na tregon madhështinë e faljes dhe mëshirës së Tij dhe për afatizimin që u ofron atyre që bëjnë padrejtësi e krime të mëdha. Ai thotë:"},"35:45":{"text":"<b>Nëse Allahu do t’i dënonte njerëzit sipas veprave</b><i>(të këqija)</i><b>të tyre, nuk do të linte mbi faqen e dheut asnjë gjallesë. -</b>Dënimi do të ishte gjithëpërfshirës, që nuk do të linte jashtë as edhe kafshët, të cilat janë jo të përgjegjshme ligjërisht. Por Allahu i Lartësuar është i Mëshirshëm dhe i Butë. Për këtë arsye:<b>Por, Ai i lë ata deri në afatin e caktuar. -</b>Ai i afatizon, por kurrë nuk i harron dhe nuk i lë pa marrë në përgjegjësi.<b>Por kur të vijë afati i tyre,</b><i>(le ta dinë se)</i><b>Allahu Shikon gjithçka nga robërit e vet. -</b>Dituria e Tij për veprat e tyre është e plotë, prandaj do t'i shpërblejë për çdo të mirë dhe të keqe që kanë bërë.<i>Këtu përfundon edhe tefsiri i sures Fatir.I gjithë falënderimi dhe lavdërimet i qofshin Allahut, Zotit të botëve!</i>"}}